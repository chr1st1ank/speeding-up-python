
## Αρχιπέλαγος Λουισιάντε

Το Αρχιπέλαγος Λουισιάντε (Louisiade Archipelago) βρίσκεται στην Παπούα Νέα Γουινέα και περιλαμβάνει 10 ηφαιστειογενή νησιά. Συνορεύει με τους κοραλλιογενείς υφάλους της Γουινέας στα νοτιοανατολικά, τη Θάλασσα του Σολομώντα στον βορρά και τη θάλασσα των Κοραλλίων στο νότο. Το μεγαλύτερα νησιά είναι η Vanatinai και η Misima. Το 1942 στον Β΄ παγκόσμιο πόλεμο έγινε εδώ η γνωστή ναυμαχία της Θάλασσας των Κοραλλίων. Τα νησιά του Αρχιπελάγους τα ανακάλυψε πρώτος ο Λουί Βαέζ ντε Τόρες (Luis Vαez de Torres) το 1606, ενώ ο Λουί Αντουάν ντε Μπουγκαινβίλ (Louis Antoine de Bougainville) το 1768 έδωσε στο αρχιπέλαγος το σημερινό του όνομα από τον Λουδοβίκο ΙΕ', βασιλιά της Γαλλίας. 
Το κλίμα στα νησιά είναι τροπικό και καλύπτονται από τροπικά δάση. Υπάρχουν διάφορα ιθαγενή είδη δέντρων καθώς επίσης και πέντε ενδημικά είδη βατράχων, δύο ενδημικά είδη σαυρών, και πέντε ενδημικά είδη πουλιών.

# Εξωτερικοί σύνδεσμοι 

Louisiade Archipelago rain forests (World Wildlife Fund)
Αναλυτικός χάρτης του εδάφους, κλίμακα 1:1.000.000
