
## Υδρίδιο του καλίου

To υδρίδιο του καλίου ή καλάνιο ή υδροκάλιο είναι μια χημική ένωση που αποτελείται από κάλιο και υδρογόνο, με εμπειρικό τύπο KH. Αντιδρά με το νερό, σύμφωνα με την ακόλουθη στοιχειομετρική εξίσωση:

Η αντίδραση αυτή είναι τόσο έντονη ώστε συχνά το παραγόμενο υδρογόνο αναφλέγεται, εξαιτίας της θερμότητας της υδρόλυσης και της παρουσίας του οξυγόνου του ατμοσφαιρικού αέρα. Η φλόγα που παράγεται σε περίπτωση ανάφλεξης χρωματίζεται ανοικτό μωβ, εξαιτίας της παρουσίας ιόντων καλίου στη φλόγα υδρογόνου (που κανονικά είναι άχρωμη προς το γαλάζιο). Επίσης, το υδρίδιο του καλίου αντιδρά βίαια με οξέα και αναφλέγεται με την παρουσία οξυγόνου, χλωρίου ή φθορίου: 

Είναι μια πυροφορική ένωση και χρειάζεται πολύ προσεκτικό χειρισμό. Για το λόγο αυτό στο εμπόριο πωλείται σε διασπορά ~35% μέσα σε πετρέλαιο. 
Σύμφωνα με μία μελέτη η ένωση αυτή πρέπει να διασπείρεται σε παραφίνη για να επιτραπεί καλύτερη διανομή.
Το υδρίδιο του καλίου μπορεί να παραχθεί με απευθείας ολική σύνθεση από μεταλλικό κάλιο και υδρογόνο. Η αντίδραση αυτή ανακαλύφθηκε από τον Χάμφρυ Ντάιβη λίγο μετά τη δική του ανακάλυψη του στοιχείου καλίου, το 1807. Κατά τη σχετική έρευνά του σημείωσε ότι για την παραγωγή του υδριδίου του καλίου το μέταλλο πρεπει να εξατμιστεί μέσα σε υδρογόνο και να θερμανθεί κάτω από το σημείο βρασμού του:

Το υδρίδιο του καλίου είναι μια υπερβάση, ακόμη πιο δραστική από το υδρίδιο του νατρίου, που μπορεί να χρησιμοποιηθεί στο να αποπρωτονιώσει οργανικές ενώσεις. Χρησιμοποιήθηκε για την παραγωγή άλλων υπερβάσεων, όπως οι RNHK και ROK, όπου R είναι ένα αλκύλιο. To υδρίδιο υου καλίου είναι διαλυτό σε τήγματα υδροξειδίων και μιγμάτων αλάτων, αλλά όχι και σε οργανικούς διαλύτες.

# Παρατηρήσεις και παραπομπές 

