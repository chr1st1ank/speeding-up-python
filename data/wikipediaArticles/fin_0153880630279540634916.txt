
## Spoleton festivaali

Spoleton festivaali (engl. Spoleto Festival USA) on Yhdysvalloissa pidettävä vuotuinen, 17-päiväinen taidetapahtuma, jolla tuotetaan oopperaa ja esitetään tanssia, teatteria, klassista eurooppalaista musiikkia ja jazzia. Festivaali järjestetään Charlestonissa Etelä-Carolinassa touko-kesäkuun vaihteessa. Spoleton festivaalin perustivat 1977 Gian Carlo Menotti, Christopher Keene ja muutama muu yhdysvaltalaiseksi vastineeksi Italian Spoletossa pidettävälle Festival dei Due Mondi -festivaalille.
Charleston valittiin festivaalin pitopaikaksi siksi, että siellä on paljon teattereita ja muita esityspaikkoja. Yli sata esiintyjää eri maista pitää festivaalilla vuosittain eri alojen näytöksiä. Sen historian aikana siellä on pidetty sata ulkomaista ensi-iltaa ja 93 amerikkalaista ensi-iltaa,lähde? joista merkittävimpiä ovat Tennessee Williamsin Creve Coeur ja Arthur Millerin The American Clock. Maineikkaita uransa alkuaikoina Spoleton festivaalilla esiintyneitä taiteilijoita ovat Renée Fleming, Emanuel Ax, Joshua Bell, Joanna Simon ja Yo-Yo Ma.
Spoleton festivaalilla käy vuosittain yleisöä 70 000–80 000 henkeä.

# Aiheesta muualla 

Spoleto Festival USA:n virallinen sivusto (englanniksi)
Festivaaliopas (englanniksi)
