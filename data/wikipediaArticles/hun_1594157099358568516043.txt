
## Bramantino

Bramantino, eredeti nevén Bartolomeo Suardi (1456 k., Milánó – 1536, Milánó) itáliai (lombard festő és építész.

# Élete 

1503-ban föltehetőleg Donato Bramante hívta Rómába. 1513-ban Chiaravalléban dolgozott.
1525-től II. Francesco Sforza milánói herceg udvari festője és építésze volt.

# Munkássága 

Festészetére jelentősen hatottak Bramante képei. Fontos szerepet játszott a lombardiai cinquecento festészet előkészítésében. Jelesebb követőinek egyike Giovanni Antonio Amadeo.
Falképei több milánói templomot is díszítenek:

Santa Maria delle Grazie
Santa Maria della Passione
San Sepolcro – PietàGrafikái, illetve festményei több nagy európai múzeum gyűjteményét gyarapítják:

Amszterdam, Rijksmuseum — A pásztorok imádása (olaj, tábla, valamikor 1500 és 1535 között)
Milánó, Pinacoteca Ambrosiana — több kép:
Madonna di San Michele
Madonna delle Torri (1520 k.)
Milánó, Pinacoteca di Brera — több kép:
Mária és a gyermek Jézus Szent Mártonnal és a koldussal
A szent család
Krisztus megfeszítése
Madonna angyalokkal
Boston, Szépművészeti Múzeum — Madonna gyermekével
London, Nemzeti Galéria: A háromkirályok imádása
Locarno, Madonna del Sasso kolostor: Menekülés EgyiptombaÉpítészként jelesebb munkái:

Capella Trivulzio — Gian Giacomo Trivulzio marsall és családjának sírkápolnája a San Nazaro Maggiore templomban (1519)
San Maurizio al Monastero Maggiore templom (Milánó) tervei

# Képek 

 
 
 
 
 

# Jegyzetek 

# Források 

Magyar nagylexikon IV. (Bik–Bz). Főszerk. Élesztős László, Rostás Sándor. Budapest: Akadémiai. 1995. 487. o. ISBN 963-05-6928-0 
Infomuseum.org
