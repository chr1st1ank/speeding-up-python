
## Πέτρος Μ. Ζωγράφος

Ο Πέτρος Ζωγράφος (Σαμαρίνα Γρεβενών, 1876 - Μαρούσι, Σεπτέμβριος 1948) ήταν Έλληνας δικηγόρος και πολιτικός.

# Βιογραφικά στοιχεία 

Γεννήθηκε το 1876. Ακολούθησε νομικές σπουδές στο Πανεπιστήμιο των Αθηνών και εργάστηκε αργότερα ως δικηγόρος τόσο στα Γρεβενά όσο και στη Θεσσαλονίκη. Σε νεαρή ηλικία πολέμησε για την απελευθέρωση της πατρίδας του και το 1912 κατάφερε να συλλάβει τον Τούρκο λοχαγό Τσιακμά, έπειτα από την κατάληψη των Γρεβενών από τον ελληνικό στρατό.
Εξελέγη βουλευτής Γρεβενών στις εκλογές του 1923 και με το Κόμμα Φιλελευθέρων του 1928. Διατέλεσε διοικητής Κατερίνης.
Πέθανε στο Μαρούσι το 1948. Ήταν παντρεμένος με την Ειρήνη Π. Ζωγράφου.

# Αναφορές 

Άρθρο του στην εφημερίδα "Μακεδονία", φύλλο 28-7-1931, σελ. 1.
