
## Candale-i Ferenc doazit báró

Candale-i Ferenc (? – 1528/29), Doazit bárója, a Foix-ház tagja. Candale-i Anna magyar királyné féltestvére, aki Magyarországra kísérte nővérét 1502-ben, II. Lajos magyar király nagybátyja.

# Származása 

Apja a Foix-Grailly-házi II. Gaston János, Candale (Kendal) grófja, anyja ismeretlen, apja egyik házasságon kívüli kapcsolatából született.

# Ősei 

# Testvérei 

II. Gaston János, Candale (Kendal) grófja gyerekei 1. feleségétől, Foix Katalin (1460 után–1494 előtt) navarrai infánsnőtől, I. Eleonóra navarrai királynő és IV. Gaston foix-i gróf legkisebb lányától, 4 gyermek:
Gaston (–1536), III. Gaston néven Candale (Kendal) grófja, felesége Márta (Mattea) (–1569), Astarac grófnője, 10 gyermek
Péter, le Pont ura, Langon bárója, felesége du Pont-l'Abbé Lujza (–1526), nem születtek gyermekei
János (1483 körül–1529), Bordeaux érseke (1501–1529)
Candale-i Anna magyar királyné (1484–1506)
II. Gaston János, Candale grófja gyerekei 2. feleségétől, Albret Izabellától (–1530 körül), Nagy Alainnek, Albret urának a lányától és III. János navarrai király húgától, valamint Cesare Borgia sógornőjétől, 4 gyermek
Alain, Castillon algrófja, felesége Monpezat Franciska, 4 gyermek
Lujza (–1534), férje Melun Ferenc (–1574), Épinoy grófja, 1 fiú
Amanieu (–1559), Carcassonne püspöke
Margit (–1540 után), férje Garmain Lajos, Nègrepelisse ura
II. Gaston János, Candale grófja házasságon kívül született gyermekei:
Gaston, a bordeaux-i Szent András templom kanonokja
Lukrécia
Péter, a bordeaux-i Szent András templom kanonokja
Ferenc

# Élete 

Ferenc nővérét, Annát XII. Lajos francia király ajánlotta feleségül 1502-ben a frissen elvált magyar és cseh királynak, II. Ulászlónak, aki a feleségének, Bretagne-i Anna királynénak a francia udvarban nevelkedő elárvult unokahúga volt. Az újdonsült magyar és cseh királyné a francia kíséretével 1502. június 21-én utazott el Blois-ból. Kíséretében volt a francia udvar részéről többek között a testvére, Ferenc, a magyar királyhoz akkreditált francia követ, a II. Ulászlóval egyidős François de Tournemine, la Guerche ura és Pierre Choque, a francia királyné fegyverhírnöke, aki megörökítette a magyar királyné útját Magyarországra, házasságkötését, koronázását a francia királyné és az utókor számára.

# Gyermekei 

Feleségétől, Marsan Anna (1495 körül–1533 után) úrnőtől, 5 gyermek
János (?–1552 után), felesége Pardaillan Anna, 2 gyermek
Ferenc
Odet (?–1533 után)
Odette, férje Carbon de Lupé, 4 gyermek
Franciska, férje Bernard de Miossens

# Jegyzetek 

# Források 

Kropf Lajos. „Anna királyné, II. Ulászló neje” (magyar nyelven). Századok 1895 (29), 689–709. o. (Hozzáférés ideje: 2017. január 24.) 
Wenzel Gusztáv. „II. Ulászló magyar és cseh királynak házas élete 1501–1506 (második közlemény)” (magyar nyelven). Századok 1877 (11), 727–757. o. (Hozzáférés ideje: 2018. március 24.) 

# További információk 

Borel, Thierry: Histoire des Comtes de Foix: Les Comtes de Foix-Candale (Seconde Maison des Foix-Béarn) (francia nyelven). FOIXSTORY. (Hozzáférés: 2017. január 24.)
Cawley, Charles: Toulouse – Comminges, Foix (angol nyelven). Foundation for Medieval Genealogy. (Hozzáférés: 2018. március 24.)
D'Anglade, Alain: Les Foix-Candale. Barons de Doazit en Chalosse (francia nyelven). Doazit en Chalosse. [2017. június 17-i dátummal az eredetiből archiválva]. (Hozzáférés: 2017. január 24.)
François de Candale bâtard (francia nyelven). Geneanet. (Hozzáférés: 2019. augusztus 23.)
Marek, Miroslav: Foix (angol nyelven). Euweb. (Hozzáférés: 2016. január 24.)
Pattou, Etienne: Seigneurs de Grailly Généalogie (francia nyelven). Racines et histoire, 2008. (Hozzáférés: 2017. január 24.)
