
## Μιχάλης Σετάτος

Ο Μιχάλης Σετάτος (1929-2017) ήταν φιλόλογος, καθηγητής Γλωσσολογίας στο Τμήμα Φιλολογίας της Φιλοσοφικής Σχολής του Α.Π.Θ.

# Βιογραφικά στοχεία 

Ο Μιχάλης Σετάτος γεννήθηκε το 1929 στη Θεσσαλονίκη και πέθανε στην ίδια πόλη στις 3 Ιουλίου 2017. Τις εγκύκλιες σπουδές του τις πραγματοποίησε στο Πειραματικό Σχολείο της Θεσσαλονίκης και στη συνέχεια σπούδασε στη Φιλοσοφική Σχολή του Α.Π.Θ. κατά τα έτη 1947-1951. Με υποτροφία πραγματοποίησε μεταπτυχιακές σπουδές στο Παρίσι από το 1959 ως το 1965. Μετά την επιστροφή του στην Ελλάδα εκλέχθηκε το 1970 έκτακτος και στη συνέχεια το 1975 τακτικός καθηγητής Γλωσσολογίας στη Φιλοσοφική Σχολή του Α.Π.Θ.Μέχρι την αφυπηρέτησή του το 1995 δίδαξε μεγάλο αριθμό γλωσσολογικών μαθημάτων, όπως Γενική Γλωσσολογία, Σημειολογία, Ινδοευρωπαϊκή γλωσσολογία, Σανσκριτικά και Σημιτικές γλώσσες. Με τη δραστηριότητά του συνετέλεσε ώστε να αναπτυχθεί ο Τομέας Γλωσσολογίας της Φιλοσοφικής Σχολής του Α.Π.Θ. και να εμπλουτισθεί με πολλές ειδικοτήτων και επιστημονικά αντικείμενα.
Το 1973 ο Μιχάλης Σετάτος εκλέχθηκε μέλος του Δ.Σ. του Ινστιτούτου Νεοελληνικών Σπουδών και υπηρέτησε το Ίδρυμα για 44 χρόνια, από τη θέση του Προέδρου, του Αντιπροέδρου και του απλού μέλους. Υπήρξε, επίσης, μέλος και πρόεδρος (1978-1981) της Ελληνικής Σημειωτικής Εταιρείας, μέλος της Εταιρείας Σλαβικών Μελετών, της Συντακτικής Επιτροπής του Περιοδικού “Φιλόλογος” και άλλων φορέων με αντικείμενο την ελληνική γλώσσα και τον πολιτισμό.

# Εργογραφία 

Ο Μιχάλης Σετάτος δημοσίευσε πλήθος μελετών για την ελληνική γλώσσα και δεκάδες άρθρα σε περιοδικά, πρακτικά συνεδρίων, συλλογικά έργα κτλ. Πολλά άρθρα του φιλοξενούνται στις "Μελέτες για την Ελληνική Γλώσσα", την περιοδική έκδοση στην οποία δημοσιεύονται τα Πρακτικά των Ετήσιων Συναντήσεων του Τομέα Γλωσσολογίας του Τμήματος Φιλολογίας του Α.Π.Θ., αλλά και σε διάφορα άλλα επιστημονικά περιοδικά, τιμητικούς τόμους, πρακτικά συνεδρίων και συλλογικά έργα.Ενδεικτική εργογραφία:

Τα ετυμολογικά σημασιολογικά ζεύγη λόγιων και δημοτικών λέξεων της Κοινής Νέας Ελληνικής, Διδακτ. διατριβή, (1969)
Phonological problems of Modern Greek Koine (1969)
Φαινομενολογία της καθαρεύουσας (1973)
Φωνολογία της Κοινής Νεοελληνικής (1974)Συμμετοχή σε συλλογικά έργα:
Γλώσσης χάριν, Ελληνικά Γράμματα (2008)
Αντικείμενο λίστας με τελείες
Μελέτες για την ελληνική γλώσσα: Γλώσσα και κοινωνία, Ινστιτούτο Νεοελληνικών Σπουδών. Ίδρυμα Μανόλη Τριανταφυλλίδη (2008)
Μελέτες για την ελληνική γλώσσα: Μνήμη Α. - Φ. Χρηστίδη, Ινστιτούτο Νεοελληνικών Σπουδών. Ίδρυμα Μανόλη Τριανταφυλλίδη (2007)
Ο Ψυχάρης και η εποχή του, Ινστιτούτο Νεοελληνικών Σπουδών. Ίδρυμα Μανόλη Τριανταφυλλίδη (2005)
Για τη δημοτική γλώσσα, Γρηγόρη χ.χ.

# Δείτε επίσης 

Ινστιτούτο Νεοελληνικών Σπουδών

# Παραπομπές 

# Εξωτερικοί σύνδεσμοι 

Ινστιτούτο Νεοελληνικών Σπουδών (επίσημη ιστοσελίδα)
