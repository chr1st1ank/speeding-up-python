
## The Turtles

Turtles – mutanttikilpikonnat, tunnetaan myös nimellä Teinimutanttikilpikonnat (engl. Teenage Mutant Ninja Turtles) on yhdysvaltalainen Annie-palkittu animaatiosarja, jonka loi animaattori Fred Wolf. Se perustui Kevin Eastmanin ja Peter Lairdin tekemään sarjakuvaan, mutta sitä muutettiin animaationa lapsille sopivammaksi, koska sarjakuvaa pidettiin teemoiltaan liian synkkänä.
Sarjaa esitettiin ensi kerran joulukuussa vuonna 1987, minkä jälkeen siitä tuli erittäin suosittu. Parhaimmillaan Turtlesia näytettiin 5 kertaa viikossa. Suosion myötä sarjaa tehtiin yhteensä 193 jaksoa. Viimeinen uusi jakso esitettiin marraskuussa 1996. Sarja edisti voimakkaasti Turtles-hahmojen tunnettavuutta ja suosiota.
Suomessa sarjaa on esitetty Kolmoskanavalla 1990-1992 ja PTV4:llä vuosien 1992–1997 aikana.

# Tarina 

Hamato Yoshi oli kunniallinen ninja, jonka oma oppilas kääntyi häntä vastaan. Oppilas Oroku Saki kiinnitti Yoshin harjoitusasustaan kiinni dojon seinään, eikä Yoshi voinut kumartaa senseilleen. Kun Yoshi irrotti tikarin, hänen luultiin yrittävän sensein murhaamista, jolloin hänet karkotettiin Jalkaklaanista. Karkotuksen jälkeen Yoshi muutti pois Japanista New Yorkiin, jossa hän asettui kaupungin viemäreihin asumaan.

Elettyään pitkään viemäreissä hän sai ystäviä rotista, joita vilisi viemäristössä. Kerran Yoshi löysi neljä pientä kilpikonnaa, jotka oli vahingossa pudotettu viemäriin. Eräänä päivänä Yoshi huomasi kaduilta palatessaan kilpikonnien olevan violetin liejun peitossa. Siistittyään kilpikonnat Yoshi altistui itsekin oudolle aineelle ja kilpikonnien tavoin koki muodonmuutoksen. Yoshista tuli ihmisrotta, koska oli viimeksi ollut rottien kanssa. Samalla hän nimesi itsensä Tikuksi (tunnettu myös nimellä Särö). Mestari Tikku adoptoi neljä kilpikonnaa ja nimesi heidät lempirenessanssitaiteilijoidensa mukaan: Leonardo, Donatello, Rafael ja Michelangelo. Kilpikonnat muuttuivat ihmiskilpikonniksi, koska olivat viimeksi olleet tekemisissä Hamato Yoshin kanssa. Tikku alkoi opettaa pojilleen ninjutsua.
Tällä välin Oroku Saki lähtee Japanista, löytää Yoshin New Yorkista ja päättää hankkiutua lopullisesti tästä eroon. Saki nimeää itsensä uudelleen Silppuriksi ja alkaa tehdä yhteistyötä entisen X-ulottuvuuden sotapäällikkö Krangin kanssa.

# Hahmot 

# Sankarit 

Leonardo
Donatello
Raphael
Michelangelo
Tikku (myöhemmissä tuotantokausissa Mestari Tikku)
April O'Neil
Casey Jones

# Viholliset 

Silppuri
Krang
Bebop ja Rocksteady
Jalkaklaani
Lordi Dregg
Nahkapää
Rottakuningas
Chrome Dome
Mung
Don Turtelli

# Äänirooleissa 

# Suomenkieliset äänet 

Suomeksi on dubattu vain ensimmäinen kausi.

# Sensuuri 

Britanniassa ja myös osittain Suomessa sarjaa esitettiin nimellä Teenage Mutant Hero Turtles. Tämä johtui kiistelystä ninjoja ja heidän aseita kohtaan, joita ei saanut esiintyä brittilasten ohjelmissa erityisesti 1980-luvulla. Tämän seurauksena muun muassa sarjan alkutunnusta muokattiin digitaalisesti poistamalla sana 'Ninja' ja korvaamalla se sanalla 'Hero' tai 'Fighting'. Muun muassa kohdat, joissa Michelangelo piti hallussaan nunchakujaan sensuroitiin vaihtamalla ne satunnaisiin kohtiin sarjan eri jaksoista.
Sensuroitua versiota esitettiin Britannian ja Suomen lisäksi Saksassa, Itävallassa, Puolassa, Ruotsissa ja Norjassa. Espanjassa sarjan nimi oli käännetty muotoon "Las Tortugas Ninja", mutta dubbauksissa oli käytössä Britanniasta tuttu sensuuri. Muut Euroopan maat, kuten Tanska, Ranska, Italia ja Venäjä pitivät sarjan nimen alkuperäisenä, mutta dubbasivat ääniraidan. Irlannissa sarja tunnettiin aluksi alkuperäisellä nimellä Teenage Mutant Ninja Turtles, mutta toisen tuotantokauden aikana, kahden jakson jälkeen sarja sensuroitiin Britannian tavoin. BBC:n esittämänä sarjasta poistettiin repliikkejä, kuten "Let's kick some shell!" ja "Bummer!", jotka olivat sopimattomia lasten kuultaviksi.

# Vastaanotto ja arvostelu 

Wizard Magazine listasi vuonna 2001 Turtles – mutanttikilpikonnat sijalle 57 laatimassaan kautta aikain sadan parhaan animaatiosarjan listalla. Sarja on listattu myös IGN-sivuston tammikuussa 2007 laatiman listan yhdeksänneksi parhaaksi sarjakuvaan perustuvaksi animaatiosarjaksi. Tammikuussa 2009 samaisen IGN-sivuston laatiman sadan parhaan animaatiosarjan listan mukaan Turtles – mutanttikilpikonnat oli sijalla 55. Kaksi kuukautta myöhemmin Gunaxin listasi sarjan vuonna 2009 sijalle 5 laatimassaan 1980-luvun kymmenen parhaan animaatiosarjan listalle.

# Oheistuotteet 

# Suomessa julkistetut DVD-julkaisut 

DVD-julkaisut sisältävät jaksot, jotka on julkaistu aikaisemmin 1990-luvulla VHS-kasetteina. VHS- ja DVD-julkaisut sisälsivät alkuperäiset, leikkaamattomat jaksot sarjasta (paitsi ensimmäinen), joita ei esitetty televisiossa.

Teenage Mutant Ninja Turtles 1: How it All Began (Kuinka kaikki alkoi) (sisältää ensimmäisen tuotantokauden tiivistettynä yhdeksi pitkäksi elokuvaksi.)
Teenage Mutant Ninja Turtles 2: The Killer Pizzas (Pahojen Pizzojen Tapaus) (sisältää tarinat Pahojen pizzojen tapaus, Kärpäsen hyökkäys ja Turtles ja Silppurin juoni)
Teenage Mutant Ninja Turtles 3: Punk Frogs (Sammakkojengin Hyökkäys) (sisältää tarinat Sammakkojengin hyökkäys, Kamppailu kaupungista ja Silppuri menee liian pitkälle)
Teenage Mutant Ninja Turtles 4: The Four Musketurtles (Turtlesit Muskettisotureina) (sisältää tarinat Turtlesit muskettisotureina, Rottakingi ja Cowabunga)
Teenage Mutant Ninja Turtles 5: Attack of Big Macc (Robotin Vierailu) (sisältää tarinat Robotin vierailu, Kissanainen ja Turtles ja Neutriinot)
Teenage Mutant Ninja Turtles 6: Heroes in a Half Shell (Kaupunki Tulvan Alla) (sisältää tarinat Kaupunki tulvan alla, Silppurin uusi suunnitelma ja Me olemme parhaita)
Teenage Mutant Ninja Turtles 7: Turtles at The Earths Core (Turtlesit Maan Sisällä) (sisältää tarinat Turtlesit maan sisällä, Viides Turtles ja Särön muodonmuutos)

# Lelufiguurit 

Sarjan hahmoista valmistettiin vuosien 1988–1997 aikana runsas määrä lelufiguureja, joista usein päähahmoista Leonardosta, Michelangelosta, Donatellosta ja Raphaelosta valmistettiin useita eri variaatioita. Myös Turtlesien sekä heidän vihollisten ajoneuvot päätyivät leluiksi.
Muun muassa seuraavat hahmot päätyivät lelufiguureiksi:

# Videopelit 

Sarjan pohjalta tuotettiin yhdeksän videopeliä eri pelikoneille, kuten NESille, PC:lle, Commodore 64:lle ja Game Boylle. Osa peleistä käytti sarjassa esiintyneitä konnia ja juonia. Pelejä julkaistiin vuosien 1989–1993 aikana.

Teenage Mutant Ninja Turtles (1989)
Teenage Mutant Ninja Turtles II: The Arcade Game (1990)
Teenage Mutant Ninja Turtles: Fall of the Foot Clan (1990)
Teenage Mutant Ninja Turtles III: The Manhattan Project (1991)
Teenage Mutant Ninja Turtles II: Back from the Sewers (1991)
Teenage Mutant Ninja Turtles: Turtles in Time (1992)
Teenage Mutant Hero Turtles: The Hyperstone Heist (1992)
Teenage Mutant Ninja Turtles III: Radical Rescue (1993)
Teenage Mutant Ninja Turtles: Tournament Fighters (1993)

# Lähteet 

TV.com: Teenage Mutant Ninja Turtles (englanniksi)
thetechnodrome.com (englanniksi)

# Viitteet 

# Aiheesta muualla 

Sarjan arvostelu Cinemassacre.com:issa (osa 1)
Sarjan arvostelu Cinemassacre.com:issa (osa 2)
Sarjan arvostelu Cinemassacre.com:issa (osa 3)
