
## Seppo Hyrkäs

Seppo Olavi Hyrkäs (19. maaliskuuta 1944 Helsinki – 4. lokakuuta 2014 Helsinki) oli suomalainen toimittaja, kirjailija ja kääntäjä. Hän työskenteli Iltalehdessä ulkomaantoimittajana ja Uuden Suomen Bonnin kirjeenvaihtajana. Hyrkäs käänsi muun muassa ruotsalaisen historioitsijan Peter Englundin teoksia. Hän sai vuonna 2000 J. A. Hollon palkinnon käännettyään Albert Einsteinin saksankielisen elämäkerran (Albrecht Fölsing: Albert Einstein: Eine Biographie). Saksan kielestä Hyrkäs suomensi myös muun muassa Sigmund Freudin Tapauskertomukset.
Hyrkäs valmistui maisteriksi 1990-luvun lopulla 27 vuoden opintojen jälkeen.

# Pakinat 

Hyrkäs on tunnettu pakinatyylisestä Tosimies-kirjasarjastaan, jota hän kirjoitti yhdessä Tommy Tabermannin kanssa. Se sai alkunsa yhdysvaltalaisen Bruce Feirsteinin menestyskirjan Real Men Don´t Eat Quiche (1982) kääntämisestä. Suomeksi se ilmestyi nimellä Tosimies vie eikä vikise (1983). Sarjan eetos on äärisovinistinen. Tosin kyse on liioitellun maskuliinisuuden satirisoinnista. Teoksessa Tosimies ja euroeunukit leikitellään Euroopan eri maiden kansallisilla piirteillä. Muutamissa muissakin Hyrkäksen teoksissa käsitellään arkoja aiheita huumorin keinoin. Niinpä kirja Tervetuloa maailmanloppu : Vainohullun tietolaari (1996) esittelee erilaisia maailmanloppuja. Iltalehdessä julkaistut Hullu maailma -pakinat on julkaistu kokoelmana, jossa kerrotaan omituisuuksista eri puolilta maailmaa.

# Teokset 

# Oma tuotanto 

Tosi mies ei ikäänsä itke: Keski-iän kootut kolaukset. Porvoo Helsinki Juva: WSOY, 1988. ISBN 951-0-15396-6. 
Tosimies ei torttuun tukehdu. Miten torjun naisten lähentelyn. Porvoo Helsinki Juva: WSOY, 1991. ISBN 951-0-17243-X. 
Selityksiä, selityksiä! Hätävalehtelun käsikirja. Porvoo Helsinki Juva: WSOY, 1992. ISBN 951-0-18981-2. 
Virkisty vieraissa! Syrjähyppelyn etiketti. Porvoo Helsinki Juva: WSOY, 1992. ISBN 951-0-18260-5. 
Tervetuloa maailmanloppu: Vainohullun tietolaari. Porvoo Helsinki Juva: WSOY, 1996. ISBN 951-0-21278-4. 
Hullu maailma. Helsinki: WSOY, 2000. ISBN 951-0-24921-1. 

# Tommy Tabermannin kanssa 

Feirstein, Bruce: Tosi mies vie eikä vikise eli Miehisen miehen käsikirja. (Real men don’t eat quiche, 1982.) Piirrokset: Lee Lorenz. Suomalaisina asiantuntijoina Seppo Hyrkäs ja Tommy Tabermann. 4. uudistettu painos (1. painos 1983). Porvoo Helsinki Juva: WSOY, 1991. ISBN 951-0-17181-6. 
Tapani tulette tuntemaan: Urbaanin käytöksen käsikirja. Porvoo Helsinki Juva: WSOY, 1984. ISBN 951-0-12615-2. 
Bryssä tulee! Tosimies ja euroeunukit. Porvoo Helsinki Juva: WSOY, 1994. ISBN 951-0-19860-9. 
Veivin heiton alkeet: Älä elä turhan kauan. Porvoo Helsinki Juva: WSOY, 1995. ISBN 951-0-20556-7. 
Tosimiehen testamentti. Helsinki: Ajatus, 2006. ISBN 951-20-7067-7. 

# Lähteet 

# Aiheesta muualla 

Virta, Tuuli: Seppo Hyrkäs – mies leikki-iässä. MTV3 Helmi 27.10.2006.
Seppo Hyrkäksen muistokirjoitus Helsingin Sanomissa
