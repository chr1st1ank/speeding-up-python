
## Saatanan kirkko

Saatanan kirkko (engl. The Church of Satan) on uskonnollinen järjestö, joka kannattaa satanismia sellaisena kuin se ilmenee Anton Szandor LaVeyn kirjassa Saatanallinen Raamattu (The Satanic Bible). Saatana on järjestön opetuksissa enemmänkin vertauskuvallinen hahmo kuin jumalolento ja viittaa elämänvoimaan. Järjestö esittää, että jokaisen pitäisi olla oma jumalansa ja jokainen on vastuussa omasta kohtalostaan.
Saatanan kirkon perusti vuonna 1966 Anton LaVey, joka toimi sen ylipappina kuolemaansa saakka vuoteen 1997. Järjestön nykyinen ylipappi on Peter H. Gilmore. Kirkon filosofiaa kannattavat kutsuvat itseään satanisteiksi. Heitä ja varsinaisia jäseniä on nykyisin eri puolilla maailmaa, vaikka järjestöä johdetaankin Yhdysvalloista käsin. Paikallisen toimintaryhmän nimi on grotto. Kirkko ei julkista jäsenmääräänsä.

# Aiheesta muualla 

Saatanan kirkon viralliset sivut
Religous Tolerance.org: The Church of Satan
