
## Κωνσταντίνος Μουρατίδης

Ο Κωνσταντίνος Χαρ. Μουρατίδης (1890 - 16 Σεπτεμβρίου 1964) ήταν Έλληνας στρατιωτικός και πολιτικός, ο οποίος θήτευσε ως βουλευτής.

# Βιογραφία 

Γιος του Χαραλάμπου Μουρατίδη, γεννήθηκε στον Καύκασο και υπηρέτησε στο στρατό της Ρωσίας. Στη συνέχεια εγκαταστάθηκε στις Σέρρες και έγινε πρόεδρος του Συλλόγου Ποντίων και Καυκασίων του νομού.Μετά την αποστρατεία του ασχολήθηκε με την πολιτική. Εξελέγη βουλευτής Σερρών για πρώτη φορά το 1933 με το Κόμμα Φιλελευθέρων. Επανεξελέγη με το ίδιο κόμμα στις εκλογές του 1936 και του 1946, λαμβάνοντας στις τελευταίες εκλογές 3.177 ψήφους, εκλεγείς από την δεύτερη κατανομή. Τέλος επανεξελέγη βουλευτής με τον Ελληνικό Συναγερμό το 1952.Απεβίωσε σε ηλικία 74 ετών στη Θεσσαλονίκη στις 16 Σεπτεμβρίου 1964 και κηδεύτηκε την επομένη από το ναό της του Θεού Σοφίας. Με τη σύζυγό του Μαρία απέκτησαν δύο γιους και μία κόρη.

# Παραπομπές 

