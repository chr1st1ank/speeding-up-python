
## Matias Juvonen

Matias Juvonen (s. 2. tammikuuta 1983) on suomalais-itävaltalainen futsal-pelaaja, joka edusti Futsal-liigan Someron Voima (SoVo) eli SoFoa kaudella 2013-14. Hän on pelannut Suomen futsalmaajoukkueessa seitsemän ottelua ja tehnyt niissä yhden maalin. Matias Juvonen edusti kausilla 2009-2013 Kampuksen Dynamoa.Juvonen pelaa myös jalkapalloa, jossa hänen pelipaikkansa on keskikentällä. Hän on edustanut PK-35:ttä, FinnPaa, Jokereita, Atlantista, Bonner SC:tä ja PK Keski-Uusimaata.
Saksalaisen pelaajasiirtosivuston mukaan Juvonen päätti jalkapalloilijan uransa 1.1.2014.
Juvonen sai jalkapallo-oppinsa Itävallassa ja puhuu sujuvaa saksaa. Vuonna 2013 Juvonen toimi Palloliitossa kilpailuassistenttina.
Juvonen pelasi myös Suomen beachfutismaajoukkueen ensimmäisessä epävirallisessa maaottelussa Viroa vastaan vuonna 2009.
Kirjoitti kandidaatintutkielmansa "Futsalin rantautuminen Suomeen" kuten myös Pro gradu -tutkielmansa futsalista.

# Lähteet 

Matias Juvonen: YLIOPISTOKAMPUKSELTA FUTSALIN HUIPULLE - Tapaustutkimus urheiluseura Kampuksen Dynamosta Pro gradu -tutkielma, Jyväskylän yliopisto
Matias Juvonen transfermarkt.de -sivustolla

# Viitteet 

# Aiheesta muualla 

Juvosen YouTube-kanava
