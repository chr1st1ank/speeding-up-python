
## HMS Blonde (1910)

HMS Blonde oli Britannian Kuninkaallisen laivaston Blonde-luokan tiedusteluristeilijä, joka palveli ensimmäisessä maailmansodassa.

# Valmistus 

Alus tilattiin Pembroken telakalta osana vuoden 1909 laivasto-ohjelmaa. Sen köli laskettiin 6. joulukuuta 1909 ja alus laskettiin vesille 22. heinäkuuta 1910. Alus valmistui toukokuussa 1911.

# Palvelus 

HMS Blonde palveli 1911-1912 Välimeren laivastossa 7. hävittäjälaivueen johtoaluksena, mutta se oli jo 1912 vähintään 2,5 solmua hitaampi kuin johdettavansa.
Ensimmäisen maailmansodan alkaessa alus liitettiin Suureen laivastoon, jossa se liitettiin erilaisiin kokoonpanoihin. Aluksen ensimmäisenä yksikkönä oli 4. taistelulaivue, jossa se palveli tiedustelu- ja yhteysaluksena. Alus ei kuitenkaan palvellut viirikössä enää Skagerrakin taistelun aikana.
HMS Blonde muutettiin syyskuussa 1917 miinalaivaksi, mutta se ei koskaan toiminut tehtävässä. Alus siirrettiin sotatoimien loputtua reserviin.
Alus myytiin 6. toukokuuta 1920 romutettavaksi T. C. Pasille ja se romutettiin Alankomaissa.

# Lähteet 

Gardiner Robert (toim.): Conway's All the World's Fighting Ships 1906–1921. Lontoo, Englanti: Conway Maritime Press, 1985. ISBN 0-85177-245-5. (englanniksi)
Wragg, David: Royal Navy Handbook 1914–1918. Gloucestershire, Englanti: Sutton Publishing, 2006. ISBN 0-7509-4203-7. (englanniksi)

# Viitteet 

