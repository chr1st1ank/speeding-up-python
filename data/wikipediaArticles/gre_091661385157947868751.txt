
## Λουδοβίκος Δ΄ της Βαυαρίας

Ο Λουδοβίκος Δ΄ (Ludwig IV, 1 Απριλίου 1282 – 11 Οκτωβρίου 1347), αποκαλούμενος και ο Βαυαρός, του Οίκου των Βίττελσμπαχ, ήταν βασιλιάς της Γερμανίας (ή βασιλιάς των Ρωμαίων) από το 1314, βασιλιάς της Ιταλίας από το 1327 και Αυτοκράτορας της Αγίας Ρωμαϊκής Αυτοκρατορίας από το 1328.
Ο Λουδοβίκος Δ΄ ήταν δούκας της Άνω Βαυαρίας από το 1294/1301 μαζί με τον μεγαλύτερο αδελφό του Ροδόλφο Α΄, υπηρέτησε ως Μάρκος του Βραδεμβούργου μέχρι το 1323 και ως Εκλέκτορας Κόμης του Ρήνου μέχρι το 1329, έγινε επίσης, δούκας της Κάτω Βαυαρίας το 1340 και Κόμης της Αινώ, της Ολλανδίας, της Ζηλανδίας και του Φρίσλαντ το 1345.

# Βιογραφικά στοιχεία 

Ο Λουδοβίκος γεννήθηκε την 1 Απριλίου του 1282 στο Μόναχο της Γερμανίας, ήταν γιος του Λουδοβίκου Β΄, δούκα της Άνω Βαυαρίας και Εκλέκτορα Κόμη του Ρήνου. Μητέρα του ήταν η Ματίλδη, κόρη του Βασιλιά της Γερμανίας Ροδόλφου Α΄.Ο Λουδοβίκος Δ΄ ήταν ο προστάτης των Τευτόνων Ιπποτών. Το 1337 φέρεται να κατοχύρωσε στο Τευτονικό Τάγμα το προνόμιο να κατακτήσει τη Λιθουανία και τη Ρωσία, ενώ το Τάγμα είχε υποβάλει αίτημα μόλις για τρεις μικρές περιοχές τους. Αργότερα, κατά τις εδαφικές διαμάχες που είχαν οι Τεύτονες με τους ξένους ηγέτες, απαγόρεψε να δικαστεί το Τάγμα ενώπιον αλλοδαπών δικαστηρίων.
Ο Λουδοβίκος πέθανε τον Οκτώβριο του 1347, στο Puch κοντά στο Φύρστενφελντμπρουκ (Fürstenfeldbruck), από ένα εγκεφαλικό επεισόδιο που υπέστη κατά τη διάρκεια του κυνηγιού της αρκούδας. Ο τάφος του βρίσκεται στο Φράουενκιρχε του Μονάχου.

# Οικογένεια 

Νυμφεύτηκε πρώτα το 1308 τη Βεατρίκη των Πιάστ, κόρη του Μπόλκο Α΄ δούκα του Ζβίντικα και είχε τέκνα:

Ματθίλδη 1313-1346, παντρεύτηκε τον Φρειδερίκο Β΄ μαργράβο του Μάισεν.
Λουδοβίκος Ε΄ 1316-1361, δούκας της Άνω Βαυαρίας, Α΄ ως μάργραβος του Βρανδεμβούργου.
Στέφανος Β΄ 1319-1375, δούκας της Κάτω Βαυαρίας.Το 1320 απεβίωσε η Βεατρίκη και ο Λουδοβίκος Δ΄ έκανε δεύτερο γάμο, με τη Μαργαρίτα Β΄ των Αβέν κόμισσα του Αινώ και της Ολλανδίας, κόρη του Γουλιέλμου Α΄ κόμη του Αινώ και της Ολλανδίας. Είχε τέκνα:

Μαργαρίτα 1325-1374, παντρεύτηκε πρώτα τον Στέφανο των Καπετιδών-Ανζού δούκα της Σλαβονίας και έπειτα τον Γκέρλαχ φον Χοενλόε.
Άννα π. 1326-1361, παντρεύτηκε τον Ιωάννη Α΄ των Βίττελσμπαχ δούκα της Κάτω Βαυαρίας.
Λουδοβίκος ΣΤ΄ 1328-1365, δούκας της Άνω Βαυαρίας, Β΄ εκλέκτορας του Βρανδεμβούργου.
Ελισάβετ 1329-1402, παντρεύτηκε πρώτα τον Κανγκράντε Β΄ ντελλα Σκάλα, κύριο της Βερόνα και έπειτα τον Ούλριχ κόμη της Βυρτεμβέργης.
Γουλιέλμος Α΄ της Βαυαρίας
Αγνή 1335-1352, μοναχή του Τάγματος της Αγ. Κλάρας.
Αλβέρτος Α΄ 1336-1404, δούκας της Κάτω Βαυαρίας, Α΄ κόμης του Αινώ και Α΄ κόμης της Ολλανδίας.
Όθων Ε΄ 1340/42-1379, δούκας της άνω Βαυαρίας, Ζ΄ εκλέκτορας του Βρανδεμβούργου.
Βεατρίκη 1344-1359, παντρεύτηκε τον Έρικ ΙΒ΄.

# Παραπομπές 

