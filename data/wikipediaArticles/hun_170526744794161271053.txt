
## Bolgárszegi evangélikus templom

A bolgárszegi szász evangélikus templom (németül: Obervorstädter Kirche) Brassó Bolgárszeg városrészében, a Porond utca (Angergasse, Str. Prundului) 3. szám alatt található. Barokk stílusban épült 1790 és 1793 között. Parókiájával együtt ma is a szász közösséget szolgálja.

# Története 

A brassói városerődtől nyugatra elhelyezkedő Bolgárszeg hagyományosan románok által lakott városrész volt; az itt élő szász családok jellemzően a városfalhoz közeli részen, az úgynevezett Alsóbolgárszegen (Groaveri) laktak. A lakosság – így az evangélikus szászok száma is – folyamatosan nőtt, és a 18. század második felében új templomokra volt szükség.A bolgárszegi evangélikus templomot 1790 és 1793 között építették fel. Barokk oltárja 1691-ben készült, eredetileg az 1689-es tűzvészben megrongálódott Fekete templom számára. 1865-ig a Fekete templom oltárjaként szolgált, majd 1937-ben jelenlegi helyére költöztették.1860-ban 1245 lélek tartozott az egyházközséghez. 1903-ban létesült az egyházközség mai temetője és egykori paplakja. A templomban 1970–1989 között oltár-, 1973–1998 között szőnyegrestauráló műhely működött. Tetőszerkezetét 2013-ban kijavították.

# Leírása 

Barokk stílusú kétszintes épület, rizalittal és oszlopokkal tagolt főhomlokzata háromtengelyes. A romániai műemlékek jegyzékében az épületegyüttes a BV-II-a-A-11530 sorszámon szerepel.A paplak épülete ad helyet a Romániai Német Demokrata Fórum Brassó megyei szervezetének.

# Jegyzetek 

