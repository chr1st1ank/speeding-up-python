
## Mariah (Beyblade)

Mariah (Chen Mao) on kuvitteellinen anime- ja mangahahmo Beyblade-sarjassa, jonka loi Takao Aoki.

# Anime 

Mariahilla on helposti erottuvat vaaleanpunaiset hiukset ja hän kuuluu Valkotiikerit -joukkueeseen. Hän on erittäin taitava ja ärhäkkä bleidaaja. Mariah pyrkii aina voittamaan vastustajansa ja hänen bleidaustyylinsä ei anna vastustajille liikoja mahdollisuuksia. Hän kasvoi samassa syrjäisessä kylässä Kiinan vuoristossa Rayn ja muitten pelikavereitten kanssa. Mariah oppi suurimman osan bleidaustaidoistaan Raylta. Kun Ray jätti kylän ja joukkueensa, Marahin sydän murtui. Yhdessä he olivat onnellisia, mutta nyt he eivät ole enää edes ystäviä. Tilanne kuitenkin muuttui Kiinan turnauksen jälkeen ja heidän suhteensa sai taas uuden alun.
Hahmon alkuperäisenä äänenä toimi Niina Kumagaya ja englanninkielisessä Julie Lemieux.

# Manga 

Mariah esiintyy ensi kerran mangan 3. numerossa, jossa hän on erittäin kuumapäinen vastus. Hän on ihastunut Rayhin, jonka kanssa Mariah onkin ollut jo pienestä lähtien. Häntä ei nähdä kertaakaan ottelevan, mutta Mariah on silti yksi Kiinan parhaimmista bleidaajista. Hän monesti pitää kuria Kevinille, joka ärsyttää liialla höpöttämisellään. Mangan 14 numeron viimeisessä tarinassa matkataan noin 20 vuotta tulevaisuuteen, jossa Mariah on naimisissa Rayn kanssa ja heillä on yhteinen tyttölapsi, joka myös harrastaa bleidaamista.

# Saavutukset 

Aasian turnauksessa hopeaa: 2001

# Lähteet 

