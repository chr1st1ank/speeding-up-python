
## Ralf Möller

Ralf Rudolf Möller (Recklinghausen, 12 januari 1959) is een Duits-Amerikaans acteur en voormalig bodybuilder. Hij werd wereldkampioen bodybuilden bij de amateurs (Mr Universe) in 1986 en 1987 en nam in 1988 deel aan de Mr Olympia-verkiezing. Möller maakte zijn filmdebuut in 1989 als Brick Bardo in Cyborg en speelde de titelrol in de televisieserie Conan (1997-98).
Möller speelde sinds zijn debuut in meer dan twintig films. Met zijn lengte van 1.97 meter en door krachtsport gevormde lichaam, geeft hij in het merendeel van zijn rollen gestalte aan verschillende soorten krijgers. Zo speelt hij in Universal Soldier een cyborg-gevechtsmachine en in Best of the Best 2 de wrede regerend kampioen van een illegaal vechtsporttoernooi, Brakus. In Gladiator is hij te zien als Hagen, de kampioen van de gladiatoren van de Romeinse keizer Commodus en in The Scorpion King speelt hij soldatenleider Thorak, ten tijde van het Oude Egypte. 
Möller is getrouwd met Annette Möller, met wie hij dochters Laura en Jacqueline kreeg.

# Filmografie 

*Exclusief televisiefilms, tenzij vermeldt
