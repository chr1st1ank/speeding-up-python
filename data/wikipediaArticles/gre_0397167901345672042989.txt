
## Ένωση Σωματείων Καλαθοσφαίρισης Κυκλάδων

Η Ε.Σ.Κ.Κ. (ακρωνύμιο της «Ένωσης Σωματείων Καλαθοσφαίρισης Κυκλάδων») αποτελεί μία από τις τοπικές ενώσεις καλαθοσφαίρισης στην ελληνική επικράτεια. Βρίσκεται υπό τη δικαιοδοσία της Ελληνικής Ομοσπονδίας Καλαθοσφαίρισης.
Η Ένωση ξεκίνησε τις δραστηριότητές της το 1988, με την ιδιότητα της Τοπικής Επιτροπής Κυκλάδων. Τον Δεκέμβριο του 1999 ιδρύθηκε η Ένωση Σωματείων Καλαθοσφαίρισης Κυκλάδων η οποία συνεχίζει το έργο της Τ.Ε. Η έδρα της βρίσκεται στην Ερμούπολη Σύρου. Στη δικαιοδοσία της ανήκουν τα καλαθοσφαιρικά σωματεία του Νομού Κυκλάδων.

# Διοργανώσεις 

Η Ένωση διοργανώνει τα παρακάτω Πρωταθλήματα: 

Ανδρών
ΓυναικώνΣε επίπεδο μικρότερων ηλικιών οργανώνονται πρωταθλήματα Κορασίδων, Εφήβων, Παίδων, Τουρνουά μικρών ηλικιών και Τουρνουά «3 με 3». 
Επίσης διοργανώνει (μετά την αναθεσή της από την Ε.Ο.Κ.) Πανελλήνιους Αγώνες Αναπτυξιακού Πρωταθλήματος Παίδων και Κορασίδων, καθώς επίσης έχει αναλάβει αρκετές φορές και την διοργάνωση Διεθνών Αγώνων με την συνεργασία τοπικών φορέων. 
Σύμφωνα με τους κανονισμούς της Ομοσπονδίας οι πρωταθλήτριες ομάδες ανδρών προβιβάζονται στο δεύτερο όμιλο νότου της Γ' Εθνικής Κατηγορίας Ανδρών εφόσον περάσουν νικηφόρα από σχετικό Πρωτάθλημα Ανόδου που διοργανώνεται ανάμεσα στους πρωταθλητές των τοπικών επιτροπών των νησιών του Αιγαίου. Με τη σειρά τους οι πρωταθλήτριες ομάδες γυναικών προβιβάζονται στην Α2 Εθνική Κατηγορία Γυναικών, εφόσον περάσουν νικηφόρα από σχετικό Πρωτάθλημα Ανόδου που διοργανώνεται ανάμεσα στους πρωταθλητές των τοπικών ενώσεων Νοτίου Ελλάδος.

# Αθλητικά Σωματεία 

# Κάτοχοι τίτλων 

# Παραπομπές 

# Εξωτερικοί σύνδεσμοι 

Επίσημη ιστοσελίδα της Ε.Σ.Κ.Κ.
Ελληνική ομοσπονδία καλαθοσφαίρισης
