
## Ζωή Ρηγοπούλου

Η Ζωή Ρηγοπούλου (24 Νοεμβρίου 1956, Αθήνα) είναι Ελληνίδα ηθοποιός της τηλεόρασης και του θεάτρου. Είναι η κόρη των ηθοποιών Κάκιας Αναλυτή και Κώστα Ρηγόπουλου.

# Βιογραφία 

Είναι απόφοιτος της Δραματικής Σχολής του Πέλου Κατσέλη και κόρη των επίσης ηθοποιών Κάκιας Αναλυτή και Κώστα Ρηγόπουλου. Είναι πτυχιούχος του τμήματος πολιτικών επιστημών του Παντείου Πανεπιστημίου. Επίσης έχει πτυχίο διδασκαλίας της Αγγλικής γλώσσας.
Είναι μεταφράστρια θεατρικών και κινηματογραφικών έργων, παραγωγός μουσικών εκπομπών στο ραδιόφωνο επί σειρά ετών (Super FM, Κανάλι 15, Cool FM) και επί τρία χρόνια ήταν παρουσιάστρια και γενική υπεύθυνη της τηλεοπτικής εκπομπής για το θέατρο” Στάσιμον”, στο SEVEN X.
Έχει διδάξει Υποκριτική στην Δραματική Σχολή ΚΕΑ, στον Πειραϊκό Σύνδεσμο και στην Δραματική σχολή ΜΕΛΙΣΣΑ.

# Καριέρα 

# Θέατρο 

Στο θέατρο συνεργάστηκε με :
- τον θίασο Αναλυτή-Ρηγόπουλου στoν “Κύκλο” του Σώμερσετ Μώμ, στο “Λεωφορείο ο πόθος” του Τέννεση Ουίλιαμς, στο “Ο επιθεωρητής έρχεται” του Τζών Πρίσλευ, στον “Γυάλινο κόσμο” του Τέννεση Ουίλιαμς κ.ά.
- το «Απλό Θέατρο» με τον Αντώνη Αντύπα και τον Χρήστο Πολίτη στα «Λάθη μιας νύχτας» του Όλιβερ Γκόλντσμιθ
- τον Αλέκο Αλεξανδράκη καί την Νόνικα Γαληνέα στο “Μεγάλο ταξίδι της μέρας μέσα στη νύχτα” του Ευγένιου Ο Νηλ
- τον Λάκη Λαζόπουλο στην επιθεώρηση “Τί είδε ο Γιαπωνέζος” 
- τον θίασο Μόρτζου-Βιδάλη στον “Εμπορο της Βενετίας” του Ουίλιαμ Σαίξπηρ
- τον θίασο του Πέτρου Φιλιππίδη στο « Ψέμμα στο ψέμμα»
Με το ΑΜΦΙΘΕΑΤΡΟ του Σπύρου Ευαγγελάτου συνεργάστηκε στην “Ιφιγένεια εν Ληξουρίω”, στον “Ερωτόκριτο”(Ηρώδειο 1980), στους “Επιτρέποντες”, στον “Δαβίδ”, στον “Γουανάκο”, στον “Φορτουνάτο”, στην “Νέαιρα”, στην “Ειρήνη”, στις “Ευμενίδες”, στο “Όπως σας αρέσει”, στο “Απόψε αυτοσχεδιάζουμε”, στο “Αστραπές χωρίς βροντή” , στον “Φάουστ” και στο “Ξαφνικά πέρσι το καλοκαίρι”. 
Τον χειμώνα 2013-2014 πρωταγωνίστησε στο ΔΗΠΕΘΕ Αγρινίου στο έργο των Σακελλάριου-Γιαννακόπουλου «Ένας ήρως με παντούφλες» σε σκηνοθεσία Βασίλη Νικολαϊδη.

# Τηλεόραση 

Στην τηλεόραση εμφανίστηκε στις σειρές : Στραβά κι ανάποδα, Μικρές Αμαρτίες, Τρίτο Στεφάνι, Η απλή μέθοδος των τριών, Η ώρα η καλή, 7 θανάσιμες πεθερές, Κλινική περίπτωση κ.ά. Παίζει, σκηνοθετεί και επιμελείται μεταγλωττισμένες σειρές για παιδιά και για ενήλικες.
