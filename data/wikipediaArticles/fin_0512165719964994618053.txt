
## Sarkolan koulu

Sarkolan koulu on peruskoulun ala-aste Kouvolassa, lähellä keskustaa Sarkolassa. Koulu toimii väistötiloissa Tornionmäessä entisen Tornionmäen koulun tiloissa Hongistontiellä, kunnes uusi rakennus valmistuu. Alkuperäinen Sarkolan punatiilinen koulurakennus valmistui Sarkolaan Suomenkadun varrelle vuonna 1957, ja se purettiin syksyllä 2019. Rakennus oli puoliksi kaksi- ja puoliksi yksikerroksinen. Vuonna 2016 koulussa oli 259 oppilasta.

Vanha Sarkolan koulu oli päässyt huonoon kuntoon, ja 2000-luvulla se on myös kärsinyt sisäilmaongelmista, joten koulun toiminta siirtyi väistötiloihin kolmen kilometrin päähän Sarkolasta helmikuussa 2019. Vanhan koulurakennuksen purkutyöt alkoivat maanantaina 2. syyskuuta 2019. Ensimmäiset kolme viikkoa rakennuksesta purettiin irtaimistoa ja asbestia, mutta virallinen rakenteiden purkaminen alkoi syyskuun lopulla. Sarkolan koulun purkutyöt saatiin päätökseen lokakuun 2019 lopussa.lähde?Sarkolaan on suunnitteilla uusi koulurakennus, jonka rakennustöiden olisi määrä alkaa aivan 2020-luvun alussa.lähde?

# Lähteet 

