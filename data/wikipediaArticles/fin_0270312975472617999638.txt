
## Marja Tyrnin Joulushow

Aku-Heikki Ilmari Hirviniemi (s. 5. joulukuuta 1983 Riihimäki) on suomalainen näyttelijä. Hän on tehnyt rooleja muun muassa Kansallisteatterissa, Helsingin Kaupunginteatterissa, Turun Linnateatterissa ja Lahden kaupunginteatterissa sekä näytellyt elokuvissa ja televisiosarjoissa, kuten Putous (2010–2014), Roba (2012–2019), Varasto (2011), Härmä (2012), Luokkakokous (2015) sekä Tuntematon sotilas (2017).

# Näyttelijänura 

Hirviniemi pääsi heti lukion jälkeen Teatterikorkeakouluun, josta hän valmistui näyttelijäntyön linjalta teatteritaiteen maisteriksi keväällä 2008.Hirviniemellä oli Tampereen työväenteatterissa rooli näytelmässä Loppuun asti lystikkäät. Helsingin Kaupunginteatterissa hänellä on rooli näytelmässä Sydänmaa. Kesällä 2007 Hirviniemi esiintyi Suomenlinnan kesäteatterissa näytelmässä Tuntematon sotilas. Hän näytteli myös vuonna 2008 Tampereen työväenteatterissa näytelmässä 7 Veljestä Rock. Kesällä 2009 Hirviniemi näytteli UIT revyyssä Kivat piipussa. Kaudella 2010–2011 hän näytteli Hämeenlinnan Kaupunginteatterissa pääosaa näytelmässä Ilimari Jauhiaasen teräksinen takavyö. Hirviniemellä oli myös rooli Ryhmäteatterin näytelmässä Jatkuvaa kasvua, joka sai ensi-iltansa 27. lokakuuta 2011.
Televisiossa Hirviniemi on nähty autonkuljettaja Illu Airistona Presidentin kansliassa. Televisionäytelmässä Päivät kuin unta (2010) hän esiintyi Moonis Melonina. Hän on myös näytellyt joitain sivurooleja Ihmebantussa. Vuonna 2010 hän esiintyi Nenäpäivässä musiikkivideossa ”Leivotaan” ja oli yksi juontajista. Poliisisarja Robassa Hirviniemi näytteli yhtä pääroolia konstaapeli Jani Sjöbergiä. Vuodesta 2014 lähtien hän on esiintynyt muun muassa MTV3:n viihdeohjelma Possessa, ja omassa matkailu-ohjelmassaan Aku ja 7 ihmettä. Vuonna 2015 Hirviniemi näytteli yhtä pääosaa vuoden katsotummaksi elokuvaksi nousseessa Luokkakokous-elokuvassa, ja sen jatko-osassa Luokkakokous 2 – Polttarit (2016). Hirviniemi oli vuonna 2016 yksi Saturday Night Liven päänäyttelijöistä. Hirviniemi näyttelee Urho Hietasta Aku Louhimiehen ohjaamassa vuoden 2017 Tuntematon sotilas -elokuvassa. Syksyllä 2016 hän joutui jättämään kesken Possen kolmannen kauden ylirasituksen takia. Hänen oli tarkoitus palata töihin syksyllä 2017, jolloin olisi alkanut Hirviniemen oma ohjelma Nelonen-kanavalla. Ohjelman aloitusajankohta siirrettiin kuitenkin syksylle 2018. Hän kuitenkin esiintyi Kaikki vastaan 1 -ohjelman yhdessä jaksossa "temppumestarina" lokakuussa 2017.

# Putouksessa 

# Marja Tyrni 

Suuren yleisön tietoisuuteen Hirviniemi nousi MTV3-kanavan esittämästä Putous-viihdeohjelmasta keväällä 2010. Hirviniemen sketsihahmo Marja Tyrni äänestettiin yleisöäänestyksellä Putouksen vuoden 2010 sketsihahmoksi. Toukokuussa 2010 Hirviniemi julkaisi Marja Tyrninä esikoislevynsä Tortturallin, ja sitä ennen vielä levyltä otetun singlen ”Suut makiaks!”. Myös Turku Touring on käyttänyt Marja Tyrnin hahmoa matkailumainonnassaan. Marraskuusta 2010 lähtien MTV3:lla esitettiin Marja Tyrnin Joulushow -ohjelmaa, jossa Tyrni esitteli pallivahalaista joulun sekä uudenvuoden viettoa Pallivahan kartanossaan. Isänpäivän alla Marja Tyrniltä ilmestyi leivontakirja, Suut makiaksi Marja Tyrnin tapaan. Vuoden 2013 lopusta lähtien Marja Tyrni on näkynyt myös alun perin Raha-automaattiyhdistyksen, nykyisin Veikkauksen pelissä Marja Tyrnin munakello.

# Timo Harjakainen 

Putouksen toisella tuotantokaudella vuonna 2011 Aku Hirviniemen esittämänä sketsihahmona oli ”valvova rakennusmestari” Timo Harjakainen. Hahmo ylsi yhdessä Riku Niemisen esittämän Munamiehen kanssa Putouksen Vuoden sketsihahmo -kilpailun vuoden 2011 finaaliin, jossa sijoittui toiseksi. Hirviniemen esittämä Harjakainen oli MTV:n toimitusryhmän mukana Slovakian Bratislavassa jääkiekon MM-kisoissa ja toimi siellä erikoiskirjeenvaihtajana. Hirviniemi teki sivuosan sekä itsenään että Harjakaisen hahmossa myös Ylen mustassa komediasarjassa Kohtuuttomuuksia (2016).Suomen Näyttelijäliiton 100-vuotisjuhlan kunniaksi suunnitellussa postimerkkivihkossa on kuvattu kuusi suomalaista näyttelijää. Aku Hirviniemi on kuvattuna yhteen näistä merkeistä. Postimerkissä Hirviniemi esiintyy Timo Harjakaisen roolihahmossa.

# Muut Putous-hahmot 

Usko Eevertti Luttinen oli Aku Hirviniemen sketsihahmo Putouksen kolmannella kaudella, Sorvan kylästä tullut seurakuntapastori, joka käyttää puheessaan alatyylisiä sananmuunnoksia. Hahmo sijoittui Putouksen kolmannella kaudella toiseksi vain puolen prosenttiyksikön erolla Armi Toivasen esittämään Leena Hefner o.s. Herppeenluomaan. Hahmoa spekuloitiin julkisuudessa 1980-luvun viihdesarjan Soitinmenojen Erkki Saarelan esittämän hahmon Pastori Sillin kopioksi.Putouksen neljännellä kaudella Hirviniemen hahmo oli Samppa Linna, turkulainen it-ammattilainen, joka pääsi kolmen parhaan joukkoon. Viidennen kauden Slaikka Gustafsson oli kotoisin Kempeleestä ja ammatiltaan hän on laulaja-lauluntekijä. Hänen kuulovikansa aiheutti väärinkäsityksiä keskusteluissa. Slaikalla on myös sivupersoona, puumalalainen maanviljelijä Väiski. Slaikka Gustafsson putosi sketsihahmokilpailusta kolmantena.

# Yksityiselämä 

Hirviniemen isä on kuljetuspäällikkö Rauli Hirviniemi ja äiti sairaanhoitaja Erja Hirviniemi. He ovat toimineet vasemmistoliiton riveissä Riihimäen kaupunginvaltuustossa. Aku Hirviniemen sisko on vasemmistoliiton kansanedustaja, sosiaali- ja terveysministeri Aino-Kaisa Pekonen. Aku Hirviniemi ei ole ollut politiikasta kiinnostunut, vaikka onkin kuulunut nuorena Vasemmistonuoriin.Aku Hirviniemi oli yli 16 vuotta parisuhteessa näyttelijä Niina Lahtisen kanssa. He erosivat vuonna 2016. Heillä on kaksi tytärtä. Maaliskuussa 2018 uutisoitiin Hirviniemen seurustelevan tv-juontaja Sonja Kailassaaren kanssa.Hirviniemeä syytettiin kahdesta seksuaalisesta ahdistelusta, jotka olivat syytteen mukaan tapahtuneet 30. kesäkuuta 2018 Hämeenlinnassa. Hirviniemi oli kutsunut kotiinsa kaksi 17-vuotiasta tyttöä ja kosketellut heitä muun muassa paidan alta alaselästä ja takapuolesta. Toinen tytöistä soitti hätäpuhelun, jolloin paikalle saapui poliisipartio. Asian oikeuskäsittely alkoi Kanta-Hämeen käräjäoikeudessa 17. toukokuuta 2019. Kanta-Hämeen käräjäoikeus hylkäsi Hirviniemeä koskeneet syytteet 7. kesäkuuta. Ratkaisun mukaan teot eivät olleet omiaan loukkaamaan asianomistajien seksuaalista itsemääräämisoikeutta eivätkä täyttäneet seksuaalisen ahdistelun kriteerejä. Käräjoikeuden mukaan oli ilmeistä, että tytöt ainakin jossain määrin reagoivat Hirviniemen käytökseen keskimääräistä herkemmin ja voimakkaammin. Kumpikaan tyttö ei vaatinut Hirviniemelle rangaistusta tai itselleen korvauksia. Syyttäjä valitti tuomiosta hovioikeuteen.

# Palkinnot 

Parhaan tv-näyttelijän Kultainen Venla -palkinto 2010 (ammattiraatiäänestys)
Parhaan tv-esiintyjän Kultainen Venla -palkinto 2010 (yleisöäänestys)

# Filmografia 

# Elokuvat 

# Televisiosarjat 

# Dubbaukset 

# Albumit 

Marja Tyrni – Tortturalli (2010) (myynti noin 17 000)
Marja Tyrni – Joulun kulkuset (2010)
Aku Hirviniemi – Hahmo Shake (2013)

# Singlet 

Marja Tyrni – Suut makiaks! (2010)
Marja Tyrni – Eikan kulkuset (2010)
Marja Tyrni feat. Mikko Kuustonen & Nenäpäivä Ensemble – Leivotaan, leivotaan (2010) (promosingle)
Samppa Linna – Samppa Linna Shake (2013)
Samppa Linna feat. Timo Jutila – Ny rillataan viimeiseen asti (2013)

# Kirjat 

Suut makiaksi Marja Tyrnin tapaan (Helsinki-kirjat 2010)

# Lähteet 

Härmä-leffa kerää starat: Mikko Leppilammen uusi tähtirooli iltalehti.fi. 11.5.2011. Iltalehti. Viitattu 26.4.2015. 
http://www.ses.fi/fi/elokuva.asp?id=1166[vanhentunut linkki]

# Viitteet 

# Aiheesta muualla 

Aku Hirviniemen verkkosivut
Aku Hirviniemi Internet Movie Databasessa (IMDb.com) (englanniksi)
Marja Tyrni, Suut makiaks, Tortturalli Warner Music Finland ja Ohjelmakauppa. 

 Wikiuutisissa on aiheeseen liittyvä uutinen: Marja Tyrni vieraili Pallivahassa Kuvia tai muita tiedostoja aiheesta Aku Hirviniemi Wikimedia Commonsissa
