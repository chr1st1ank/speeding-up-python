
## Ρολφ Κιντσλ

Ο Ρολφ Κιντσλ (λατινικό αλφάβητο : Rolf Kinzl) (9 Οκτωβρίου 1878 - 14 Νοεμβρίου 1938) ήταν αυστριακός, δημοσιογράφος, αντισφαιριστής, ποδοσφαιριστής, διαιτητής ποδοσφαίρου και ποδηλάτης.
Είχε γεννηθεί στην Πράγα, πόλη τότε της Βοημίας επαρχίας της Αυστροουγγαρίας, μέλος της Γερμανικής κοινότητας της πόλης. Στην ζωή ήταν αρχισυντάκτης για ένα αθλητικό περιοδικό που ονομάζεται "Wiener Sporttagblattes"
. Πέθανε στη Βιέννη στις 14 Νοεμβρίου 1938 από αιφνίδια καρδιακή προσβολή.

# Καριέρα στην αντισφαίριση 

Το 1898 έφτασε στον τελικό του Αυστριακού Πρωταθλήματος, αλλά έχασε σε τέσσερα σετ από τον Γιόρζι Αντρέ. Το 1901 κέρδισε το πρωτάθλημα της Αδριατικής στην Τεργέστη από τον Ούγγρο Μίκλος Χόρτχι..
Το 1903 κέρδισε το διεθνές τουρνουά του "Club Magyar Athletikai" στη Βουδαπέστη με νίκη επί του Τζόσιαν Ρίτσι. Με τον συμπατριώτη του Κούρτ φον Βέσελι κέρδισε τον πρώτο σημαντικό του τίτλο στο διπλό στο γερμανικό διεθνές πρωτάθλημα. Το 1904 νικήθηκε στους ημιτελικούς του Αυστριακού πρωταθλήματος από τον Τζόσιαν Ρίτσι. Με συμπαίκτη τον φον Βέσελι έχασε επίσης στον τελικό του διπλού από τους Herbert Roper-Barrett και B.W. Frost.
Ο Κινστλ έπαιξε με την αυστριακή ομάδα στο κύπελλο Ντέιβις όπου έφτασε στα ημιτελικά το 1905 εναντίον της Αυστραλασίας όπου έχασε και τους δυο αγώνες στο απλό και στο διπλό με συμπάικτη τον Βέσελι . Το καλύτερο του αποτέλεσμα σε τουρνουά Γκραντ σλαμ ήταν στον τρίτο γύρο στο Γουίμπλεντον του 1907. Το 1907 ήταν φιναλίστ του Διεθνούς πρωταθλήματος διπλών της Βουδαπέστης που συνεργάστηκε με τον φον Βέσελι αλλά τελικά το έχασαν στον τελικό.
Τον Μάιο του 1908 ήταν φιναλίστ στο κύπελλο του Βισμπάντεν έχοντας χάσει τον τελικό από τον Άντονι Γουίλντινγκ. Τον Ιούλιο συμμετείχε στο απλό στους Ολυμπιακούς αγώνες αλλά έχασε στον πρώτο γύρο από τον Βρετανό Γουίλμπερφορτζ Έαβς (Wilberforce Eaves). Το 1912 κατέκτησε τον τίτλο του εναρκτήριου διεθνούς τουρνουά "Academic Sports Association" στο Βάβελ.
Το 1913 κατέκτησε το δεύτερο γερμανικό διεθνές πρωτάθλημα στο Αμβούργο με συμπαίκτη τον Βέσελι . Την ίδια χρονιά έφθασαν στα ημιτελικά του παγκόσμιου πρωταθλήματος σκληρού γηπέδου.

# Καριέρα στα άλλα αθλήματα 

Στο ποδόσφαιρο, έπαιξε σαν κεντροεπιθετικός στην DFC Πράγας. Ήταν επίσης περιστασιακός διαιτητής ποδοσφαίρου.

# Παραπομπές 

