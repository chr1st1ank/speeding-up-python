
## Πετρόλοφος Έβρου

Ο Πετρόλοφος είναι ημιορεινό χωριό της περιφερειακής ενότητας Έβρου σε υψόμετρο 460 μέτρων

# Γεωγραφία - Ιστορία 

Ο Πετρόλοφος βρίσκεται στα δυτικά όρια του νομού με το νομό Ροδόπης και κοντά στον Ερυθροπόταμο. Απέχει 60 χλμ. δυτικά από το Σουφλί και 85,5 χλμ. βόρεια από την Αλεξανδρούπολη. Το χωριό συμπεριλαμβάνεται στα Πομακοχώρια και οι κάτοικοί του είναι Κιζιλμπάσηδες, μια αλεβίτικη αίρεση Μπεκτασήδων. Αξιοθέατα θεωρούνται η δίτοξη γέφυρα στην τοποθεσία "Πούσαριτς" και ο νερόμυλος με το μαντάνι για την επεξεργασία των μάλλινων στη τοποθεσία "Σουλεϊμάν Ντερέ". 
Ως οικισμός αναφέρεται επίσημα το 1924, μετά την απελευθέρωση, στο ΦΕΚ 194Α-14/08/1924 να προσαρτάται στην τότε κοινότητα Μικρού Δερείου. Σύμφωνα με το σχέδιο Καλλικράτης, μαζί με το Μικρό Δέρειο, το Γέρικο, το Γονικό, το Μέγα Δέρειο, τη Ρούσσα και το Σιδηροχώρι αποτελούν την δημοτική κοινότητα του Μικρού Δερείου που ανήκει στη δημοτική ενότητα Ορφέα του δήμου Σουφλίου και σύμφωνα με την απογραφή του 2011 ο πληθυσμός του είναι 112 κάτοικοι. 

# Παραπομπές 

