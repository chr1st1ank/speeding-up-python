
## Louise Bryant

Louise Bryant (5. joulukuuta 1885 – 6. tammikuuta 1936) oli yhdysvaltalainen toimittaja, kirjailija ja feministi. Hän raportoi amerikkalaisiin lehtiin Venäjän vallankumouksesta matkustellessaan Venäjällä toisen aviomiehensä John Reedin kanssa.Bryant syntyi Nevadassa ja opiskeli Oregonissa. Hän meni naimisiin portlandilaisen hammaslääkärin Paul Trullingerin kanssa, ja tutustui tämän vasemmistolaisystäviin. Hänestä tuli aktiivinen Oregonin naisten äänioikeutta ajavassa liikkeessä vuonna 1912.Tutustuttuaan John Reediin Bryant erosi Trullingerista ja muutti Reedin kanssa New Yorkin Greenwich Villageen. He matkustivat Venäjälle 1917. Bryant kirjoitti matkakokemuksista kirjan Six Red Months in Russia.Reed kuoli vuonna 1920, ja Bryant jatkoi toimittajan uraansa. Hän haastatteli aikansa kuuluisuuksia Enver paššasta Benito Mussoliniin. Hän meni kolmannen kerran naimisiin vuonna 1923, sai tyttären, mutta menetti tämän huoltajuuden kitkerässä avioerossa vuonna 1930.Vuoden 1981 elokuvassa Punaiset Bryantin hahmoa esitti Diane Keaton.

# Lähteet 

# Aiheesta muualla 

Louise Bryant (1885-1936) Oregon Encyclopedia
