
## Pál Kovács

Pál Kovács (s. 17. heinäkuuta 1912 Debrecen – 8. heinäkuuta 1995 Budapest) oli unkarilainen miekkailija ja olympiavoittaja. Hänen aseenaan oli säilä.
Pál Kovács voitti kultaa viisissä olympiakisoissa, mitä parempaan on pystynyt vain hänen joukkuetoverinsa Aladár Gerevich. He molemmat kuuluivat Unkarin miehistöön, joka voitti säilämiekkailussa joukkuekultaa Berliinissä 1936, Lontoossa 1948, Helsingissä 1952, Melbournessa 1956 ja Roomassa 1960 – Gerevich aloitti kultamitalien keräämisen jo vuonna 1932. Henkilökohtaisen olympiavoiton Kovács saavutti Helsingissä 1952 saatuaan neljä vuotta aiemmin pronssia. Henkilökohtaisen maailmanmestaruuden hän voitti 1937 ja 1953.

# Saavutukset 

Olympiakultaa säilän henkilökohtaisessa kilpailussa 1952
Olympiakultaa säilän joukkuekilpailussa 1936, 1948, 1952, 1956 ja 1960
Olympiapronssia säilän henkilökohtaisessa kilpailussa 1948
MM-kultaa säilän henkilökohtaisessa kilpailussa 1937 ja 1953
MM-kultaa säilän joukkuekilpailussa 1937, 1951, 1953, 1954, 1955, 1957 ja 1958
MM-hopeaa säilän henkilökohtaisessa kilpailussa 1951 ja 1954
EM-kultaa säilän joukkuekilpailussa 1933

# Lähteet 

Virtamo, Keijo (toim.): Fokus-Urheilu 2, s. 553. Otava, 1970. 
Kamper, Erich: Lexikon der 14 000 Olympioniken, s. 144. Leykam-Verlag, 1983. ISBN 3-7011-7144-0. 
sports123.com: miekkailun arvokisatilastoja
