
## Ivo van Breukelen

Ivo van Breukelen (Djedda, 10 juli 1989) is een Nederlands radio-dj werkzaam bij Radio 538. Hij presenteert het programma Greatest Hits en de 538 Top 50.

# Carrière 

Van Breukelen deed rond zijn zevende al dj's na van Radio 10 Gold. In 2002 kreeg hij een programma op zaterdag bij Omroep de Bilt. In 2003 ging hij aan de slag bij het toen nieuwe radiostation Roulette103 (het huidige Roulette FM). Hij kreeg zijn eigen programma op de zaterdagmiddag, getiteld De Roulerende 36. Na ongeveer een jaar veranderde deze titel in Breuklijn. Vanaf de zomer van 2004 was hij te horen in het programma Vluchtstrook op donderdagavond. Later ging Van Breukelen weer terug naar de zaterdag. De titel Roulette103 was ondertussen veranderd in Roulette FM.
In 2010 stapte Van Breukelen over naar Slam!FM, waar hij de programma's De Avondploeg en de SLAM!40 ging presenteren. Sinds 6 januari 2014 presenteert hij dit programma iedere maandag t/m donderdag van 21.00 tot 0.00 uur op Radio 538.
In september 2016 werd bekend na het vertrek van Barry Paf dat hij de zondagmiddagversie van de Nederlandse Top 40 ging presenteren.
Op 1 augustus 2017 werd bekend dat Van Breukelen door het vertrek van Martijn Biemans naar Qmusic (Nederland), de Trending Tracks zal gaan presenteren. Daardoor kwam het programma De Avondploeg, dat hij samen met Daniël Lippens maakte, ten einde.
Sinds 24 maart 2018 presenteert Ivo een programma op werkdagen van 10:00 tot 12:00.
Vanaf januari 2019 heeft Radio 538 een nieuwe programmering. Ivo van Breukelen is elke maandag- tot en met donderdag te horen tussen 13:00 en 16:00 uur. Ivo is ook presentator van de 538 TOP 50, te horen op vrijdag tussen 14:00 en 18:00 uur.
