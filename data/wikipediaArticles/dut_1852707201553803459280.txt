
## Campus TV

Campus 12 is een Vlaamse jeugdserie uit 2018, geproduceerd door Studio 100. De reeks ging op 3 september 2018 in première op Ketnet.

# Verhaal 

# Seizoen 1 

Campus 12 vertelt het verhaal van stoere bokser Noah De Smidt die op zoek gaat naar zijn tweelingzus Bo De Smidt die van de ene op de andere dag van de aardbodem verdwenen lijkt. Het wordt nog gekker wanneer blijkt dat Noah de enige is die zich zijn zus nog kan herinneren. Het lijkt alsof ze nooit bestaan heeft. Er is echter nog één iemand met herinneringen aan Bo: Sam. Sam is lid van dezelfde boksclub als Noah. Hoewel ze elkaars tegenpolen zijn, kunnen ze niet anders dan samen op zoek gaan. 
Wanneer blijkt dat de sleutel tot het mysterie rond Bo zich in het theater van de elitaire familie 'Vincke' bevindt, wil hij kost wat kost lid worden van het koor van de Vinckes; 'De twaalf'. Dat tegen de zin van zijn familie en de familie Vincke: de twee families leven al jaren in ruzie. Noah ontdekt echter dat de haat tussen de twee compleet verschillende werelden van boksen en theater/zang enkel gestoeld is op vooroordelen en dat de twee werelden meer gemeen hebben dan op het eerste zicht lijkt.

# Seizoen 2 

Terwijl Bo met de jonge alchemisten proberen te ontdekken wat hun tegenstanders 'De Rozenkruisers' van plan zijn, hebben Noah en Sam een belangrijke taak. Ze moeten de Steen der Schepping bewaken, die in staat is materie van vorm te doen veranderen. De jongens hebben echter niet in de gaten dat het gevaar veel dichterbij is dan gedacht en dat hun tegenstanders extreem ver gaan om hun doelen te bereiken, tot in het hart van de boksclub en het theater. Niet iedereen is wie het lijkt... 
Louise's leven komt in gevaar, en ze wordt opgesloten in de gang van de alchemisten, zo hebben Noah en Sam geen keuze meer. Ze moeten tegen de wil van Bo in aan de slag met de levensgevaarlijke nieuwe campussen. Al snel ontdekken de jongens dat ze zich voor deze nieuwe proeven zullen moeten onderdompelen in de wereld van astronomie. Maar de tijd dringt. Dante werd door Celeste bewerkt met steengruis van de Steen der Zielen en wordt steeds meer een schim van zichzelf. Boksen mag hij eigenlijk niet meer. En dan komt de wedstrijd van zijn en Noahs leven eraan...

# Rolverdeling 

# Gastrollen seizoen 1 

# Gastrollen seizoen 2 

# Productie 

Op 5 maart 2018 maakten Ketnet en Studio 100 bekend dat bij Studio 100 in Schelle de opnames voor de nieuwe reeks 'Campus 12' van start zijn gegaan.

# Afleveringen 

# Muziek 

De liedjes in Campus 12 zijn onder meer Engelstalige bewerkingen van bekende nummers uit het Studio 100-repertoire zoals onder meer Spring, Mega Mindy, K3 en Amika. 

# Merchandise 

# Boeken 

De verdwijning van Bo, uitgebracht op 10 oktober 2018. Dit deel behandelt het eerste gedeelte van het eerste seizoen.
De steen der schepping, uitgebracht op 3 december 2018. Dit deel behandelt het tweede gedeelte van het eerste seizoen.
De Rozenkruisers, uitgebracht op 2 oktober 2019. Dit deel behandelt het eerste gedeelte van het tweede seizoen.
De steen der zielen, uitgebracht op 4 december 2019. Dit deel behandelt het tweede gedeelte van het tweede seizoen.

# Dvd's 

Campus 12, Seizoen 1 deel 1 (2 november 2018)
Campus 12, Seizoen 1 deel 2 (18 januari 2019)
Campus 12, Seizoen 2 deel 1 (25 oktober 2019)
Campus 12, Seizoen 2 deel 2 (17 januari 2020)

# Discografie 

# Albums 

Campus 12 (2 november 2018)
We can make it (25 oktober 2019)

# Prijzen en nominaties 

# Externe links 

Campus 12 op Ketnet.be
Campus 12 op Studio 100.com
Campus 12 op YouTube.com
