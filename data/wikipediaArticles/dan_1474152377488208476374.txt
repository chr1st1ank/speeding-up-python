
## SDU Syd/Hospital Nord Station

SDU Syd/Hospital Nord Station er en kommende letbanestation på Odense Letbane, beliggende ved SDU's kommende fakultet SUND, samt det ny Odense Universitetshospital i Odense Kommune. Stationen forventes at åbne sammen med letbanen i tredje kvartal af 2021.Letbanen kommer til at gå gennem i et område, hvor der tidligere har været marker, men som siden er blevet ryddet med henblik på bebyggelse. Stationen kommer til at ligge ved den nordlige ende af hospitalsområdet. Den kommer til at bestå af to spor med hver sin sideliggende perron. Derudover bliver der anlagt en supercykelsti langs med letbanen gennem hospitalets og universitetets område. Til gengæld bliver det ikke muligt at køre igennem for bilister, der i stedet må tage letbanen eller køre udenom.Vest for stationen kommer der til at ligge et byggeri, der binder universitetet mod nord og hospitalet mod syd sammen. Derudover kommer der et rekreativt område med et eksisterende skovområde ved universitetet og nye søer. En eksisterende sti giver forbindelse til boligkvarterne Hjallese i vest og Neder Holluf i øst. Selve hospitalet forventes at åbne i 2022.

# Eksterne henvisninger 

Odense Letbane

# Referencer 

