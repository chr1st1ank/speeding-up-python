
## Άλωση της Αππιάρειας (586)

Η Άλωση της Αππιάρειας το 586 ή το 587, έγινε κατά τους πολέμους του Αβαρικού χαγάτου και της Βυζαντινής Αυτοκρατορίας. Η Αππάρεια ήταν φρούριο, οχυρωμένη πόλη, που βρισκόταν στις όχθες του Δούναβη κοντά στο σημερινό Ρούσε της Βουλγαρίας.
Τα γεγονότα της άλωσης είναι γνωστά από τον Θεοφύλακτο Σιμμοκάτη ο οποίος δίνει και μια μυθική διάσταση, την δίδαξη της πολιορκητικής τέχνης στους Άβαρους από τους Βυζαντινούς, κάτι που δεν ευσταθεί. Οι Άβαροι πολιορκούσαν την Αππιάρεια χωρίς αποτέλεσμα, όταν μία ημέρα συνέλαβαν έναν Bυζαντινό στρατιώτη, τον Βουσά. Οι Άβαροι απαίτησαν λύτρα από τους πολιορκημένους για να τον ελευθερώσουν αλλιώς θα τον σκότωναν, κανείς δεν δέχτηκε να τα πληρώσει. Ο Βουσάς τότε αποφάσισε να εκδικηθεί τους συμπατριώτες του, έφτιαξε πολιορκητική μηχανή που χάρη σε αυτή οι Άβαροι μπήκαν στη πόλη και την άλωσαν. Ήταν πρώτη φορά, κατά τον Σιμμοκάτη, που οι Άβαροι χρησιμοποίησαν πολιορκητική μηχανή και έκτοτε την χρησιμοποιούσαν σε όλες τους τις πολιορκίες. Ο Βουσάς σύμφωνα με την ίδια παράδοση ήταν αυτός που τους δίδαξε. 

# Παραπομπές 

