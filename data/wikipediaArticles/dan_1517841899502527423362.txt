
## Sam Smith

Samuel Frederick Smith (født 19. maj 1992 i London) er en engelsk sanger og sangskriver. Smith blev kendt i oktober 2012 efter medvirkning på singlen "Latch" af Disclosure, der opnåede en position som nummer 11 på den britiske hitliste. Efterfølgende medvirkede Smith på Naughty Boys "La La La", der blev deres første nummer ét-hit i maj 2013.
I december 2013 blev Smith nomineret ved 2014 BRIT Critics' Choice Award og BBC's Sound of 2014-afstemning, som Smith begge vandt. De udgav deres debutalbum, In the Lonely Hour i maj 2014 på Capitol Records. Albummets første single, "Lay Me Down" blev udgivet før "La La La". Den anden single, "Money on My Mind" blev deres andet nummer ét-hit i Storbritannien.. Albummets tredje single, "Stay with Me" blev et internationalt hit, med en placering som nummer ét i Storbritannien og nummer to på den amerikanske Billboard Hot 100, mens fjerde single, "I'm Not the Only One" blev et top fem-hit i begge lande. Den femte single, "Like i Can" opnåede en placering som nummer ni i Storbritannien.
I december 2014 blev Sam Smith nomineret til seks Grammy Awards, heraf vandt de fire: Best New Artist, "Stay with Me" for Record of the Year, Song of the Year, og In the Lonely Hour for Best Pop Vocal Album."In the Lonely Hour" har slået rekord med at ligge i top 5 på den britiske hitliste i over et år. En rekord Beatles ellers har haft i en årrække.
I oktober 2017, sprang Smith som som genderqueer og sagde "I feel just as much a woman as I am a man”.

# Diskografi 

In the Lonely Hour (2014)
The Thrill of It All (2017)

# Referencer 

# Eksterne henvisninger 

Officiel hjemmeside
