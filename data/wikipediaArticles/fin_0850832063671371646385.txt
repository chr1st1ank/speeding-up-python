
## Papafléssas (kunnallisyksikkö)

Papafléssas (kreik. Παπαφλέσσας) on Kreikan kylä sekä samanniminen Pýlos-Néstoraksen kunnan kunnallisyksikkö (Δημοτική Ενότητα Παπαφλέσσα, Dimotikí Enótita Papafléssa) ja entinen itsenäinen kunta. Se sijaitsee Messenian alueyksikössä Peloponnesoksen alueella. Koko kunnallisyksikön väkiluku on 1 316 ja varsinaisen Papafléssaksen kylän väkiluku 38 (vuonna 2011).Papafléssaksen kylä sijaitsee linnuntietä noin 22 kilometriä pohjoiskoilliseen Pýloksesta ja noin 30 kilometriä länteen Kalamátasta. Kylä on nimetty pappi ja vapaustaistelija Papafléssaksen eli Grigórios Dikaíoksen mukaan. Tämä kuoli kunnallisyksikön alueella Maniákissa Kreikan vapaussodassa vuonna 1825. Papafléssaksen kunnallisyksikkö käsittää alueen Pýlos-Néstoraksen kunnan koillisosassa. Sen suurin asutus on Vlachópoulon kylä.Papafléssas oli itsenäinen kunta vuoden 2010 loppuun saakka. Vuoden 2011 alussa se yhdistettiin Kallikrates-suunnitelmana tunnetun aluehallintouudistuksen myötä Pýlos-Néstoraksen kunnaksi yhdessä Chiliochórian, Korónin, Methónin, Néstoraksen ja Pýloksen kanssa, jolloin se muuttui uuden kunnan kunnallisyksiköksi.

# Kunnallisyksikön osat 

Papafléssaksen kunnallisyksikkö muodostuu seuraavista kyläyhdyskunnista ja asutuksista:

# Lähteet 

