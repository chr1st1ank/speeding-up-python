
## #ERROR!

Ο Τζορτζ Κρίστοφερ Μπαντ (George Christopher Band, 2 Φεβρουαρίου 1929 – 26 Αυγούστου 2011) ήταν Βρετανός ορειβάτης. 
Γεννήθηκε στην Ταϊβάν και σπούδασε στο κολέγιο Έλθαμ. Υπηρέτησε τη στρατιωτική του θητεία στις διαβιβάσεις και σπούδασε γεωλογία στο κολέγιο Κουΐνς του Κέιμπριτζ. Συνέχισε τις σπουδές του ως μηχανολόγος εξορύξεων πετρελαίου στο κολέγιο Ιμπίριαλ, του πανεπιστημίου του Λονδίνου. 

# Ορειβασία και εξερευνήσεις 

Αποκτώντας εμπειρία στις Άλπεις όντας ακόμη σπουδαστής στο Κουΐνς, έγινε ο νεότερος ορειβάτης της αποστολής του 1953 στο Έβερεστ, όπου οι Έντμουντ Χίλαρι και Τένσινγκ Νοργκέι έκαναν την πρώτη ανάβαση στο βουνό. Δύο χρόνια αργότερα, το 1955, μαζί με τον Τζο Μπράουν έγιναν οι πρώτοι ορειβάτες που κατέκτησαν το Κανγκτσενγιούνγκα, το τρίτο υψηλότερο βουνό στον κόσμο. Σεβόμενοι την παράδοση και τα θρησκευτικά συναισθήματα των ανθρώπων του Νεπάλ και του Σικίμ, σταμάτησαν τρία μέτρα κάτω από την πραγματική κορυφή.
Στη συνέχεια αυτών των πρώιμων ορειβατικών επιτυχιών, ο Τζορτζ Μπαντ πέρασε το μεγαλύτερο τμήμα της επαγγελματικής του ζωής στην εξερεύνηση για πετρέλαιο και φυσικό αέριο. Το 2005, σε ηλικία 76 ετών, ο Μπαντ επανέλαβε το μονοπάτι προς τη νοτιοδυτική κατασκήνωση βάσης του Κανγκτσενγιούνγκα στο Νεπάλ. Υπήρξε πρόεδρος της Αλπικής Λέσχης του Ηνωμένου Βασιλείου, του Βρετανικού Συμβουλίου Ορειβασίας και ταξίδεψε σε όλον τον κόσμο. Υπήρξε συγγραφέας βιβλίων με ορειβατικά θέματα και Πρόεδρος του Himalayan Trust (UK).

# Τιμές 

Τιμώμενος για την προσφορά του ο Τζορτζ Μπαντ έγινε Αξιωματικός του Τάγματος της Βρετανικής Αυτοκρατορίας (OBE) το 2009Πέθανε από φυσικά αίτια στο Χάμσαϊρ, της Αγγλίας, ΗΒ, στις 26 Αυγούστου 2011, σε ηλικία 82 ετών.

# Εργογραφία 

Road to Rakaposhi (1955)
Everest: 50 Years on Top of the World (2003)
Summit (2006), a celebration of 150 years of the Alpine Club.

# Σημειώσεις παραπομπές 

# Εξωτερικοί σύνδεσμοι 

Obituary of George Band, The Daily Telegraph, 28 August, 2011
