
## Tsu (kana)

つ hiraganalla tai ツ katakanalla ovat kaksi japanin kielen kirjoittamiseen käytettyä kana-merkkiä, jotka edustavat samaa tavua. Ne lausutaan /tsɯ/, ja ne ovat kana-aakkostojen 18. sijalla chi- ja te-tavujen välissä.

# Alkuperä 

Hiragana つ ja katakana ツ on johdettu man'yōgana-merkistön kautta kanjista 川.

# Tarkkeet 

Merkkeihin voidaan lisätä dakuten, jolloin muodostuvat tavut づ et ヅ, jotka lausutaan /dzɯ/ tai /zɯ/. Modernissa japanissa nämä merkit ovat harvinaisia ja ne on suureksi osaksi korvattu merkeillä ず ja ズ. Niitä käytetään pääosin kirjoittamaan soinnilliseksi muuttunutta äännettä yhdyssanan keskellä (rendaku).

# Latinisaatio 

Kanat latinisoidaan eri tavoin Hepburn-, Kunrei-shiki ja Nihon-shiki-järjestelmissä. Hepburn-järjestelmässä ne latinisoidaan « tsu » ja niiden soinnilliset vastineet « zu ». Kunrei-järjestelmässä vastaavat muodot ovat « tu » ja soinnillisena « zu ». Nihon-shikissä kanat latinisoidaan « tsu » ja niiden soinnilliset vastineet « du ».

# Kirjoitus 

Hiragana つ kirjoitetaan vain yhdellä vedolla:

Vasemmalle avoin suuri kaari.
Katakana ツ kirjoitetaan kolmella vedolla:

Lyhyt diagonaalinen veto ylhäältä vasemmalta alhaalle oikealle.
Samantyyppinen veto edellisen oikealle puolelle.
Diagonaalinen, hieman kaareva veto oikealta ylhäältä alas vasemmalle.

# Tietotekniikassa 

Unicode-merkinnät:
っ: U+3063
つ: U+3064
ッ: U+30C3
ツ: U+30C4
づ: U+3065
ヅ: U+30C5

# Käyttö 

Pieni hiragana っ on nimeltään sokuon. Sitä käytetään pääosin osoittamaan seuraavan konsonantin kahdentumista. Pientä katakanaa ッ käytetään samaan tarkoitukseen.
Katakana ツ voidaan yhdistää useisiin muihin kanoihin merkitsemään äänteitä, jotka eivät ole japanin kielelle alkuperäisiä:

ツァ: « tsa »
ツィ: « tsi »
ツェ: « tse »
ツォ: « tso »

# Lähteet 

Japanese Hiragana Omniglot. Viitattu 23. lokakuuta 2008. 
Japanese Katakana Omniglot. Viitattu 23. lokakuuta 2008. 
Hiragana Character Chart Unicode. Viitattu 23. lokakuuta 2008. 
Katakana Character Chart Unicode. Viitattu 23. lokakuuta 2008.
