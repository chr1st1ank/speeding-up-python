
## Bono

Ο Πολ Ντέιβιντ Χιούσον, KBE OL(αγγλικά: Paul David Hewson, 10 Μαΐου 1960), περισσότερο γνωστός με το καλλιτεχνικό Bono (προφορά:/ˈbɒnoʊ/), είναι Ιρλανδός τραγουδιστής, τραγουδοποιός, στιχουργός, επιχειρηματίας και φιλάνθρωπος. Είναι ευρύτερα γνωστός ως ο βασικός τραγουδιστής του ιρλανδικού rock συγκροτήματος, U2. Γεννηθείς στο Δουβλίνο, πήγε στο σχολείο Mount Temple Comprehensive, όπου γνώρισε τη μέλλουσα γυναίκα του, καθώς και συμμαθητές τους, με τους οποίους ίδρυσε τους U2, το 1976.Ο Bono, έγινε σύντομα γνωστός για το πάθος που αναδείκνυε στη σκηνή, ενώ έγινε γνωστός και για τη θεματολογία των στίχων του, οι οποίοι αφορούσαν πολιτικά και κοινωνικά ζητήματα, όπως επίσης και θρησκευτικά, εμπνευσμένος από τη χριστιανική πίστη του. Ειδικότερα, στα πρώτα χρόνια του σχήματος, οι στίχοι ήταν επαναστατικοί και πνευματικά, όμως περνώντας τα χρόνια, οι στίχοι άρχισαν να γίνονται πιο προσωπικοί και βιωματικοί εκείνου και των υπόλοιπων μελών τους συγκροτήματος. Ως μέλος των U2, ο Bono, έχει λάβει 22 Grammy βραβεία, ενώ έχει εισέλθει και στο Rock and Roll Hall of Fame.
Ο Bono, πέρα από ένας γνωστός μουσικός, είναι γνωστός και ως ένας ενεργός ακτιβιστής, ειδικότερα περί της κοινωνικής δικαιοσύνης, τόσο μόνος του όσο και μαζί με τα υπόλοιπα μέλη των U2. Είναι ιδιαίτερα ενεργός στα ζητήματα της Αφρικής, συνιδρύοντας τους οργανισμούς DATA, EDUN, ONE Campaign και Product Red. Εξ αιτίας αυτής της δραστηριότητας του έχει δώσει πολλές ζωντανές εμφανίσεις για φιλανθρωπικό σκοπό, ενώ έχει συναντήσει και πολλούς πολιτικούς. Λόγω της φιλανθρωπικής του δράσης — για την οποία έχει επαινεθεί αρκετά — (αλλά και για τη μουσική του προσφορά), η βασίλισσα Ελισάβετ, τον τίμησε με το Order of Liberty. Επίσης, έχει τιμηθεί κι από τη γαλλική κυβέρνηση με το Ordre des Arts et des Lettres. Το 2005, το περιοδικό Time, τον ονόμασε Πρόσωπο της Χρονιάς.Πέρα από τους U2, έχει συνεργαστεί με πολυάριθμους καλλιτέχνες. Συχνά συνεργάζεται με τον κιθαρίστα των U2, The Edge, σε πρότζεκτ εκτός U2. Τέλος, είναι Managing Director και Managing Partner, στην ιδιωτική εταιρεία Elevation Partners, με την οποία έχει επενδύσει σε πολλές εταιρείες ανά τον κόσμο. Ο Bono είναι νυμφευμένος από το 1982, με την Άλι Χιούσον, με την οποία έχουν αποκτήσει τέσσερα παιδιά. Ένα από τα πιο χαρακτηριστικά γνωρίσματα του Bono, είναι τα γυαλιά ηλίου που φορά συνεχώς, τα οποία, όπως είχε πει σε συνέντευξή του, αναγκάζεται να φοράει, καθότι έχει γλαύκωμα.

# Βιβλιογραφία 

Assayas, Michka; Bono (2005). Bono in Conversation with Michka Assayas. New York City: Riverhead Books. ISBN 1-57322-309-3. 
Matthews, Sheelagh (2008). Bono. Remarkable People. New York City: Weigl Publishers. ISBN 978-1-59036-638-7. 
Stockman, Steve (2001). Walk On: The Spiritual Journey of U2. Lake Mary: Relevant Books. ISBN 978-0-88419-793-5. 
Vagacs, Robert (2005). Religious Nuts, Political Fanatics: U2 in Theological Perspective. Cascade Books. ISBN 1-59752-336-4. 

# Παραπομπές 

# Εξωτερικοί σύνδεσμοι 

Επίσημη ιστοσελίδα
Bono στο AllMovie (Αγγλικά)
Bono στην IMDb
