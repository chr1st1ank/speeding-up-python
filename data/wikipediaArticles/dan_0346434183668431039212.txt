
## Marina af Grækenland og Danmark

Prinsesse Marina af Grækenland og Danmark (græsk: Πριγκίπισσα Μαρίνα της Ελλάδας και της Δανίας; senere Prinsesse Marina, hertuginde af Kent) (30. november 1906 – 27. februar 1968) var en græsk prinsesse, der blev hertuginde af Kent gennem sit ægteskab med den britiske prins George, hertug af Kent. 
Marina var den sidste udenlandske prinsesse, der giftede sig ind i den britiske kongefamilie. 

# Biografi 

# Prinsesse af Grækenland 

Prinsesse Marina blev født den 13. november 1906 i Grækenlands hovedstad Athen. Hun var den tredje og yngste datter af prins Nikolaos af Grækenland og Danmark og storfyrstinde Helena Vladimirovna af Rusland. Kong Georg 1. af Grækenland var prinsesse Marinas farfar. Blandt hendes oldefædre var både kong Christian 9. af Danmark og kejser Alexander 2. af Rusland. Kejser Nikolaj 1. af Rusland var oldefar til begge hendes forældre. Hun havde to ældre søskende: Prinsesse Olga og Prinsesse Elisabeth.
I 1917, da Marina var 10 år gammel, blev hendes morbror kong Konstantin 1. afsat, og familien blev tvunget i eksil. De bosatte sig først i Schweiz og siden i Paris under små økonomiske omstændigheder. De kunne vende tilbage til Grækenland, da Konstantin blev genindsat i 1920.

# Ægteskab 

Prinsesse Marina giftede sig den 29. november 1934 i Westminster Abbey i London med Prins George, Hertug af Kent. Prins George var den fjerde søn af Kong Georg 5. og Dronning Mary af Storbritannien. I ægteskabet mellem Marina og George blev der født tre børn.

# Kongelige pligter 

I 1942 omkom hertug George af Kent ved et flystyrt, mens han gjorde krigstjeneste ved Royal Air Force. Efter sin mands død varetog prinsesse Marina fortsat repræsentative opgaver for det britiske kongehus. 

# Børn 

Hertugen og hertuginden af Kent fik tre børn:

Prins Edward (hertug af Kent), født 1935, hertug af Kent fra 1942
Prinsesse Alexandra af Kent, den ærede Lady Ogilvy, født 1936
Prins Michael af Kent, født 1942

# Titler 

1906-1934: Hendes Kongelige Højhed Prinsesse Marina af Grækenland og Danmark
1934-1961: Hendes Kongelige Højhed Hertuginden af Kent (længere titel: Prinsesse Marina af Grækenland og Danmark, Hertuginden af Kent, grevinde af St. Andrews og baronesse Downpatrick)
1961-1968: Hendes Kongelige Højhed Prinsesse Marina, hertuginde af KentI 1961 blev prinsesse Marinas ældste søn (Prins Edward (hertug af Kent)) gift med Katharine Worsley. Ved brylluppet overtog Katrine titlen: Hendes Kongelige Højhed Hertuginden af Kent. 
Ifølge traditionen skulle Marina nu have titlen Enkehertuginden af Kent (The Dowager Duchess of Kent). Imidlertid gav dronning Elizabeth 2. hende lov til at føre titlen Prinsesse Marina, hertuginde af Kent. 
Dette var muligt, fordi Marina var prinsesse i egen ret. Efter sit bryllup var Marina forsat prinsesse af Grækenland og Danmark. Efter sønnens bryllup genoptog hun sin personlige titel som prinsesse Marina. 

# Eksterne links 

