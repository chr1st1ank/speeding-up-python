
## Albanian sosialistinen kansantasavalta

Albanian sosialistinen kansantasavalta (alb. Republika Popullore Socialiste e Shqipërisë) oli Albanian valtion nimi vuosina 1946–1992, jolloin maata johti kommunistihallitus. Valtion nimi oli Albanian kansantasavalta vuosina 1946–1976, ja sen jälkeen nimeksi tuli Albanian sosialistinen kansantasavalta. 
Albania vapautui vuonna 1944 Italian miehityksestä. Vuonna 1946 vallan otti Enver Hoxhan johtama kommunistihallitus ja maasta tuli stalinistinen. Albanialla oli tällöin läheiset suhteet Neuvostoliittoon ja muihin itäblokin maihin, joskin suhteet Jugoslaviaan olivat epäluuloiset. Kun Neuvostoliitto vuonna 1956 tuomitsi stalinismin, Albania riitautui Neuvostoliiton kanssa ja solmi sen sijaan läheiset suhteet Kiinan kanssa, joka pysytteli stalinismissa. Vuonna 1968 Albania erosi Neuvostoliiton johtamasta Varsovan liitosta. 
Vuoteen 1978 asti Albanian talous oli menestynyt kohtuullisesti Kiinan tuella: viljelysten keinokastelu oli järjestetty, maassa oli teollisuutta ja nuorison koulutus oli tasokasta. Kun Kiina loittoni Maon kuoltua 1976 kommunistisesta aatteesta, alkoi Albania eristäytyä muusta maailmasta, mikä rasitti sen taloutta ja maa köyhtyi. Hoxhan kuoltua 1985 sosialismia ja eristäytymistä ryhdyttiin purkamaan. Laaja irrottautuminen yhteistaloudesta tapahtui kuitenkin vasta vuoden 1992 tienoilla. 

# Pääministerit 

Enver Hoxha (1944–1954)
Mehmet Shehu (1954–1981)
Adil Çarçani (1982–1992)

# Lähteet 

