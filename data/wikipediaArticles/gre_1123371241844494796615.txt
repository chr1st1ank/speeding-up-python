
## Μέριχας Κύθνου

Ο Μέριχας είναι παραθαλάσσιος οικισμός της Κύθνου στη Τοπική Κοινότητα Δρυοπίδας στο Νομό Κυκλάδων. Βρίσκεται στο δυτικό τμήμα του νησιού και απέχει 7 χιλιόμετρα από τη Χώρα (Κύθνος). Η ονομασία του ενδέχεται να προέρχεται από το φυτό ερείκη ή μυρίκη. Το λιμάνι του οικισμού είναι ο συνδετικός κρίκος που ενώνει το νησί με τα λιμάνια του Πειραιά και του Λαυρίου. Αναφέρεται από τους προηγούμενους αιώνες ως το ασφαλέστερο και πιο μεγαλύτερο φυσικό λιμάνι της Κύθνου. Στους θερινούς μήνες έχει έντονη τουριστική κίνηση. Σύμφωνα με την απογραφή του 1991 ο πληθυσμός ανερχόταν στους 181 μόνιμους κατοίκους όμως με την απογραφή του 2001 ο πληθυσμός του ανήλθε στους 289 μόνιμους κατοίκους. Με την απογραφή του 2011 έχει 369 μόνιμους κατοίκους.Στο βόρειο τμήμα του Μέριχα βρίσκεται το βρυόκαστρο και στο νότιο τμήμα του είναι η ιστορική εκκλησία της Παναγίας της Φλαμπουριανής.Τη δεκαετία του 1970 κατασκευάστηκε το λιμάνι του Μέριχα, ενώ πρωτύτερα οι μετακινήσεις γίνονταν έξω από τον όρμο και ο πληθυσμός μετακινούνταν με καΐκια και βάρκες προς το νησί. Το έτος 2000 κατασκευάστηκαν έργα εξυπηρετήσεως μεγάλων επιβατηγών σκαφών προς διευκόλυνση των κατοίκων και των παραθεριστών.

# Απογραφή Πληθυσμού 

# Φωτογραφίες 

 
 
 
 
 
 
 

# Παραπομπές 

