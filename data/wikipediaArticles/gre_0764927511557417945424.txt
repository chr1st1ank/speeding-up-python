
## Παλαιών Πατρών Θεοφάνης Β΄ ο Λοκαμίστας

Ο Θεοφάνης Β΄ ο Λοκαμίστας ( - , 1650) ήταν Έλληνας ιεράρχης, μητροπολίτης Παλαιών Πατρών με δύο θητείες, μεταξύ 1641 με 1646 και μεταξύ 1649 με 1650.

# Βιογραφικά στοιχεία 

Πριν καταλάβει τον μητροπολιτικό θρόνο της Πάτρας, ήταν μητροπολίτης Φαναρίου και Νεοχωρίου. Υπήρξε συνοδικός και το 1641, μετέφερε μαζί με τους μετέπειτα Πατριάρχες, μητροπολίτη Ηρακλείας, Ιωαννίκιο και Μητροπολίτη Αδριανουπόλεως, Παρθένιο, το λείψανο της Αγίας Παρασκευής στον βοεβόδα του Ιασίου Βασίλειο Αρβανίτη, που πλήρωσε ως αντίτιμο όλα τα χρέη του Οικουμενικού Πατριαρχείου. Στις 13 Μαρτίου 1646, κλήθηκε σε απολογία από τη Ιερά Σύνοδο, αλλά αρνήθηκε να πάει και καθαιρέθηκε στις 16 Νοεμβρίου 1646. Το 1649, η Σύνοδος ανεγνώρισε την αδικία στο πρόσωπό του και τον αποκατέστησε στον μητροπολιτικό θρόνο της Πάτρας, όπου παρέμεινε ως τον θάνατό του τον Μάρτιο του 1650.

# Πηγές 

Στέφανος Θωμόπουλος Ιστορία της πόλεως των Πατρών, Τόμος Α΄, έκδοση τέταρτη, Αχαικές εκδόσεις 1998, ISBN 960-7960-10-6
