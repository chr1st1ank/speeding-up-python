
## Niuvanniemen sairaala

Niuvanniemen sairaala on Kuopion Niuvan kaupunginosassa sijaitseva psykiatrinen sairaala. Se on toinen valtion oikeuspsykiatrisista sairaaloista, joista toinen on Vanhan Vaasan sairaala. Niuvanniemen potilaista enemmistö on oikeuspsykiatrisia potilaita ja kaikki ovat tahdosta riippumattomaan hoitoon määrättyjä. Oikeuspsykiatrisella potilaalla tarkoitetaan rikokseen syyllistynyttä henkilöä, joka on jätetty yleensä kaksi kuukautta kestävässä mielentilatutkimuksessa ilmenneen mielisairauden vuoksi syyntakeettomina oikeudessa tuomitsematta. Vähemmistö potilaista on tahdosta riippumattomassa hoidossa sairaalassa oman sairaanhoitopiirinsä hakemuksella, vaikeahoitoisen potilaan statuksella.

# Toiminta 

Sairaalassa on 12 osastoa, joista yksi on avo-osasto ja yksi nuoriso-osasto. Paikkoja sairaalassa on 296. Henkilökuntaa on noin 440. Osastoista seitsemän on miesosastoja, kolme sekaosastoa, yksi naisosasto ja yksi alaikäisten osasto (os. 20, NEVA).
Hoitoajat sairaalassa ovat yleensä pitkiä, oikeuspsykiatrisilla potilailla keskimäärin yli kahdeksan vuotta, ja vaikeahoitoisilla potilailla yli viisi vuotta. Niuvanniemen sairaalasta pois siirtyessä tuomitsematta jätetyt sekä vaaralliset ja/tai vaikeahoitoiset potilaat siirtyvät pääsääntöisesti sairaanhoitopiirien psykiatrisiin sairaaloihin, joskus avohoitoon.
Vuodesta 2000 lähtien eristämiset ja rajoittamiset on tilastoitu potilaan statuksen mukaan. Enemmistö aikuisikäisten rajoittamisista kohdistui vaarallisiin ja vaikeahoitoisiin eli 61–77 prosenttia vuosina 2000–2009 ja 90 prosenttia vuonna 2010. Vastoin yleistä luuloa suurin osa eristetyistä ei ole syyntakeettomiksi todettuja rikoksen tehneitä, sillä 2000-luvulla rajoittamisista vain noin 8−33 % on kohdistunut heihin.

# Historia 

Niuvanniemen sairaala on Suomen vanhin toiminnassa oleva psykiatrinen sairaala, se perustettiin vuonna 1885.Vielä 1980-luvun alussa Niuvanniemessä ei juuri käytetty lepositeitä ja eristäminen oli varsin harvinaista. Eristystiloja oli kolmella osastolla. Sähköshokkihoidosta luovuttiin 1960-luvun taitteessa.

# Tunnettuja Niuvanniemen sairaalan potilaita 

Jean Boldt, teosofi ja anarkistiKaarlo Kramsu, runoilija. Oli hoidossa 1800-luvun lopulla, kuoli sairaalassa.
Sanna Sillanpää, murhaaja
Jammu Siltavuori, murhaaja ja seksuaalirikollinen. Kuoli sairaalassa vuonna 2012.

# Lähteet 

# Kirjallisuutta 

Malmivuori, Jorma: Niuvanniemen sairaala 1885–1985. Kuopion yliopisto 1985.

# Aiheesta muualla 

Niuvanniemen sairaala
Senaatti-kiinteistöt
