
## Joan Collins

Dame Joan Henrietta Collins, DBE (s. 23. toukokuuta 1933 Lontoo) on brittiläinen näyttelijä. 1980-luvulla Joan Collins esiteltiin menestyksellisesti seksisymbolina ja itsenäisenä lähes viisikymppisenä naisena hänen esiintyessään suositussa Dynastia-saippuaoopperassa. Tuolloin elettiin aikaa Dallasin huippuaikojen jälkeen, mutta ennen Viinitila Falcon Crestin nousua. Collins osaltaan oli keskeisessä osassa Dynastian näyttelijäkaartissa auttaen ohjelmaa lyömään sen tärkeimmän kilpailijan Dallasin televisiosarjojen ykköspaikalta Suomessa 1980-luvun puolivälissä siivittäen samalla itsensä sen ajan parhaiten palkatuksi näyttelijättäreksi.selvennä
Collins voitti Golden Globe -palkinnon vuonna 1983 ja oli ehdokkaana Emmy-palkinnon saajaksi. Vuonna 1996 Britannian hallitus ja kuningatar Elisabet II myönsivät hänelle OBE-arvonimen. Vuonna 2015 hän sai kuningattarelta arvonimen dame, joka vastaa ritarin arvoa.Uransa elokuvissa Collins aloitti vuonna 1951 elokuvassa Lady Godiva Rides Again, jossa hän esitti kauneuskilpailujen osallistujaa. Hänen Broadway-ensiesiintymisensä tapahtui vuonna 1990 ja vuonna 2004 hän kiersi Britanniaa näytelmän Full Circle uusintaesityksissä.
Joan Collins on bestseller-kirjailija Jackie Collinsin sisko, ja hän on esiintynyt kahdessa siskonsa kirjan perusteella tehdyssä elokuvassa. Collins itse on kirjoittanut useita bestsellereitä: Prime Time, Love & Desire & Hate, Infamous ja Star Quality. Hän on myös julkaissut kolme omaelämäkertaa: Past Imperfect (1978), Second Act (1996) ja The Biography of an Icon (2007).
Joan Collins on ollut viisi kertaa naimisissa. Aviomiehiä ovat olleet Maxwell Reed, Anthony Newley, Ron Kass, Peter Holm ja Percy Gibson. Anthony Newleyn kanssa hänellä on poika Sascha ja tytär Tara Newly. Ron Kassin kanssa hänellä on tytär Katie.Collins voitti 29. helmikuuta 1996 kahden miljoonan dollarin sopimusrikkomuskanteen Random Housea vastaan. 
Hänellä on luksusasunnot Lontoossa, New Yorkissa ja Etelä-Ranskassa.

# Elokuvia 

Lady Godiva Rides Again (1951)
Land of the Pharaohs (1955)
The Virgin Queen (1956)
Rally Round the Flag, Boys! (1958)
Esther and the King (1960)
The Bawdy Adventures of Tom Jones (1975)
Empire of the Antz (1977)
The Stud (1978)
The Bitch (1979)
The Bleak Midwinter (1995)
Joseph and the Amazing Technicolor Dreamcoat (1999)
Flintstones: Viva Rock Vegas (2000)

# Lähteet 

# Aiheesta muualla 

Joan Collinsin kotisivut
Joan Collins Internet Movie Databasessa (IMDb.com) (englanniksi)
