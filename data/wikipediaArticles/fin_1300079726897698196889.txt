
## Shane A. Parker

Shane A. Parker (1943 – 21. marraskuuta 1992 Adelaide Australia) oli brittiläinen museointendentti ja lintutieteilijä.
Parker muutti Australiaan 1967 ja työskenteli intendenttinä Etelä-Australian museossa (South Australian Museum) 1976–1992.
1982 Parker kuvaili koiraspalsasirrin ja naaraskuovisirrin risteymän tieteelle uutena lajina (Cox's Sandpiper, Calidris paramelanotos), jonka myöhemmin todettiin siis olevan risteymä. Hän nimesi ja kuvaili myös pikkuemun (Dromaius baudinianus), joka kuoli sukupuuttoon jo noin vuonna 1827.
Parker oli julkaisemassa kahta ensimmäistä osaa kirjasarjasta Annotated Checklist of the Birds of South Australia, Part 1: Emus to Spoonbills (1979) ja Part 2A: Waterfowl (1985). Enempää ei toistaiseksi ole julkaistu.
