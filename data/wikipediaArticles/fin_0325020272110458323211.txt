
## Pembina (Pohjois-Dakota)

Pembina on kaupunki Pembinan piirikunnassa Pohjois-Dakotan osavaltiossa Yhdysvalloissa. Vuoden 2000 väestönlaskennassa kaupungin väkiluku oli 642.
Pembina on Pohjois- ja Etelä-Dakotan (joita yhdessä kutsutaan nimellä: engl. The Dakotas) vanhin asutuskeskus. Ensimmäiset siirtolaiset muuttivat alueelle 1797 ja perustivat turkismetsästäjien tukikohdan. Ensimmäinen pysyvä asuinpaikka perustettiin 1812. Vuoteen 1823 saakka asukkaat luulivat kaupunkinsa sijaitsevan Brittiläisessä Kanadassa kunnes Yhdysvaltain armeijan majurin Stephen H. Longin suorittamassa 49. leveyspiirin kartoituksessa havaittiin Pembinan sijaitsevan Yhdysvaltain puolella. Kaupungin ensimmäinen postitoimisto avattiin vuonna 1851.Pembina sijaitsee interstate 29:n pohjoispäässä lähellä Kanadan ja Yhdysvaltain rajaa, jonka toisella puolella sijaitseen Manitoban provinssin kaupunki Emerson. Kaupunki on Winnipegin ja Yhdysvaltain välillä kulkevan liikenteen tärkeä rajanylityspaikka. Se on yksi kolmesta ympäri vuorokauden auki olevasta raja-asemasta Pohjois-Dakotassa. Muut kaksi ovat Dunseith ja Portal.
Kaupungissa on linja-autoja valmistavan Motor Coach Industriesin kokoonpanotehdas, joka toimittaa kaukoliikenteen linja-autoja useille asiakkaille, esimerkkinä Greyhound Lines.

# Historia 

Ennen eurooppalaisten tuloa alueella asui useita intiaaniheimoja. Alueella vaikutti sioux-, ojibwa- ja assiniboine- intiaaniheimoja, jotka hankittuaan tuliaseita 1500-luvun loppupuolella aloittivat kiivaat taistelut alueen hallinnasta. Ensimmäiset eurooppalaiset siirtolaiset saapuivat alueelle 1700-luvun alkupuolella, ensimmäisenä paikalle asettui Vérendryen perhe. Ympäristö asutettiin paljon myöhemmin 1870-luvun loppupuolella ja 1880-luvulla. Pembina on ollut tärkeä kauppapaikka yli kaksisataa vuotta, ja sen tärkeimpiä tuotteita olivat etenkin turkikset ja biisoni. Pembina kuului Rupertinmaahan ja myöhemmin Red River Colonyyn, jossa käytiin Seven Oaksin taistelu ja Red Riverin kapina, jossa métiskansa taisteli Kanadan hallitusta vastaan. Pembina kuului Assiniboian asutusaluesuunnitelmaa ja myöhemmin osa Dakota territoriota, kunnes 1818 Yhdysvaltain ja Kanadan raja sovittiin kulkemaan 49. leveyspiirin kohdalle.

# Lähteet 

